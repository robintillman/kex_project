Historisk öfverblick.
Hos flertalet naturforskare gäller den åsigten, att arterna äro oförän-
derliga alster, hvar och en skapad för sig, och denna åsigt har af
många författare blifvit försvarad med mycken talang. Blott nå-
gra få deremot antaga, att arter äro i stånd att undergå förän-
dringar, och att de nu lefvande formerna genom verklig fortplant-
ning framgått ur andra tidigare former. Om vi icke fästa oss vid
några antydningar hos den klassiska forntidens författare (Aristote-
les) som kunna hafva afseende härpå, var Buffon den förste i nyare
tider, som på vetenskapligt sätt behandlat denna fråga. Lamarck
var den förste, hvilkens åsigter i detta ämne väckte stor uppmärk-
samhet. Denna med rätta prisade vetenskapsman offentliggjorde sina
åsigter först 1801 och derefter betydligt utvidgade 1809 i sin Zoologie
philosophique, samt 1815 i sin inledning till de ryggradslösa djurens
naturalhistoria; i alla dessa arbeten uppstälde han den läran, att al-
la arter, menniskan inbegripen, härstamma ifrån andra arter. Han
har den stora förtjensten att först hafva riktat uppmärksamheten på
sannolikheten, att alla förändringar i den organiska så väl som den
oorganiska verlden äro följder af naturlagar och icke af märkvärdiga
tillfälligheter. Lamarck synes hafva kommit till antagandet om arter-
nas gradvisa förändring hufvudsakligen genom svårigheten att skilja
arter och varieteter från hvarandra, genom den nästan oafbrutet
löpande serien af former i många grupper af organismer och genom
analogien med alstren af vår domesticering. Beträffande medlen hvar-
igenom arternas förvandling försiggick, tillskref han något de yttre
7
lefnadsförhållandena, en del kroasering af de redan bestående for-
merna, och det mesta härledde han från organernas bruk och bri-
stande användning, alltså vanans verkan. Denna sista kraft synes
han tillskrifva alla de sköna ändamålsenligheterna i naturen, såsom
till exempel girafens långa hals, som sätter honom i stånd att afbe-
ta grenarna på höga träd. Han antog tillika en lag om fortgående
utveckling och då följaktligen alla lifsformer sökte att gå framåt, an-
tog han för att förklara tillvaron af de enklaste naturprodukter äfven
i våra dagar en generatio spontanea för sådana former.
Etienne Geoffroy S:t Hilaire antog redan 1795, såsom hans son
Isidore berättar i hans lefnadsbeskrifning, att våra så kallade arter
blott äro afarter af en och samma typ. Först år 1828 publicer-
ade han sin öfvertygelse att samma former icke hafva bibehållit sig
oförändrade sedan tidernas början. Geoffroy synes hafva sökt orsak-
en till förändringarna hufvudsakligen i lefnadsförhållandena eller »le
monde ambiant», men han var försigtig i att draga slutsatser och
trodde icke att nu bestående arter äro underkastade några förän-
dringar; hans son säger: C’est donc un problème à réserver entiere-
ment à l’avenir, supposé que l’avenir doive avoir prise sur lui.»
År 1813 föredrog doktor W. C. Wells inför Royal Society en
»berättelse om en fru af hvit ras, hvars hud till en del liknar en
negers»; men uppsatsen offentliggjordes icke förr än hans båda beröm-
da Essays »öfver daggen» och »det enkla seendet» hade utkommit
år 1818. I denna uppsats har han tydligen uppfattat principen om
det naturliga urvalet och detta är den första påvisade framställning
deraf. Men han använde den blott på menniskoraserna och blott på
vissa karakterer. Efter ett yttrande, att neger och mulatt ega immu-
nitet emot vissa tropiska sjukdomar, anmärker han för det första,
att alla djur till en viss grad äro benägna för variation, och för det
andra, att landthushållare förädla sina husdjur genom urval. Han
tillägger vidare: hvad som i sista fallet »sker genom konst, synes ske
af naturen med samma verksamhet, ehuru långsammare, vid bildan-
det af menniskoslägtets varieteter, som äro bygda »på ett sätt, som
är lämpligt för de trakter de bebo. Bland de tillfälliga menniskova-
rieteter, som uppträda bland de få och spridda invånarna i Afrikas
mellersta trakter, skola några bättre än andra vara i stånd att uthär-
da landets sjukdomar. I följd deraf skola raserna förökas, under det
andra aftaga, både derföre att de icke kunna uthärda sjukdomarna
och emedan de ej äro i stånd att konkurrera med sina kraftfullare
grannar. Efter hvad som redan blifvit sagdt antager jag för afgjordt,
att färgen hos denna kraftfullare ras måste vara mörk. Men då benä-
genheten för variation ännu qvarstår, så bilda sig under tidernas lopp
allt mörkare och mörkare raser och då den mörkaste bäst passar för
klimatet, så blir denna i det land der den uppstått, om icke den enda,
åtminstone den förherskande rasen». Han utsträcker samma betrak-
telser vidare på de hvita invånarna i de kallare klimaten. Jag är mr
Bruce i Förenta Staterna högeligen förbunden för hänvisningen på
det anförda stället i dr Wells uppsats.
I fjerde bandet af Horticultural Transactions 1822, och i sitt
arbete öfver Amaryllidaceæ (1837, s. 19, 339) förklarade W. Her-
bert, sedermera decanus i Manchester, att det vore »genom horti-
culturförsök fullkomligt afgjordt, att växtarter blott äro en högre och
beständigare grad af varieteter.» Han utsträcker samma åsigt äfven
till djurriket och tror att af hvarje slägte ursprungligen skapats en-
staka arter med en högre grad af bildbarhet, och att dessa sedermera
hufvudsakligen genom kroasering, men äfven genom variation hafva
alstrat alla våra nuvarande arter.
År 1826 uttalade professor Grant i slutparagrafen till sin bekanta
afhandling om Spongilla (Einburgh Philos. Journ. XIV, p. 283) sin
mening helt och hållet vara, att arter uppstått ur andra arter och
förädlas genom fortfarande förändringar. Samma åsigt har han äfven
upprepat år 1834 i Lancet i sin femtiofemte föreläsning.
Vidare utvecklade Patrick Matthew i sin bok: Naval Timber and
arboriculture sin öfvertygelse öfver arternas uppkomst helt och hållet
i öfverensstämmelse med den af Wallace och mig i Linnean Journal
gifna och i detta verk utarbetade framställning. Olyckligtvis skref
dock Matthew sina åsigter mycket kort i spridda drag i ett bihang
till ett arbete öfver ett helt annat ämne, så att de blefvo alldeles
okända, till dess Matthew sjelf fäste uppmärksamheten derpå i Gar-
deners Chronicle den 7 April 1860. Afvikelserna i hans teori ifrån
min äro icke af stor betydenhet: han tyckes anse, att jorden vid vis-
sa perioder varit nästan alldeles obebodd och sedan blifvit befolkad,
och han framställer såsom ett alternativ, att nya former kunna fram-
bringas »utan närvaron af någon modell eller frö af tidigare aggre-
gater.» Jag är icke fullt säker om jag riktigt förstår några ställen,
men han tyckes tillskrifva lefnadsvilkorens direkta inverkan ett stort
inflytande. Deremot uppfattade han fullt klart den fulla kraften af
det naturliga urvalets princip.
Den utmärkte geologen von Buch uttalar i sin utmärkta De-
scription Physique des Isles Canaries (1836) tydligt sin åsigt, att
varieteter långsamt öfvergå till permanenta arter, hvilka icke längre
kunna kroaseras.
Rafinesque skrifver år 1836 följande i sin New Flora of North
America: »Alla arter kunna en gång hafva varit varieteter och många
varieteter hafva småningom blifvit arter genom att antaga konstanta
och egendomliga karakterer;» men längre fram tillägger han »med
undantag af originaltyperna eller slägtenas stamfäder.
År 1843 och 1844 har professor Haldeman (i Boston Journal of
Natur. Hist.) sammanstält skälen för och emot hypotesen om arter-
nas utveckling och modifiering; hans åsigt synes öfverensstämma
med denna teori.
Vestiges of Creation utkom år 1844. I den tionde förbättrade
upplagan (1853) säger den anonyme författaren: »den på mogen
öfverlägning grundade åsigten är, att de olika grupperna af lefvande
varelser från de enklaste och äldsta upp till de högsta och nyaste
äro under Guds försyn resultaterna af, primo en lifsformerna med-
delad impuls, som på bestämda tider genom generationer fört dem
framåt genom olika grader af organisation ända upp till de högsta
dicotyledoner och vertebrater; dessa grader äro få till antal och vanli-
gen skilda från hvarandra genom luckor i de organiska karaktererna,
hvilka åstadkomma svårigheter vid bestämmandet af slägtskap — för
det andra af en annan impuls som är förenad med de vitala krafter-
na och under loppet af generationer sträfvar att modifiera organiska
bildningar i öfverensstämmelse med yttre omständigheter, såsom fö-
da, boningsort och klimat, detta är naturalteologernas ändamålsen-
ligheter.» Författaren tror tydligen, att organisationen fullkomnas
genom plötsliga språng, men att verkningarna af lefnadsvilkoren äro
gradvisa. Med mycken kraft bevisar han på allmänna grunder, att
arter icke äro några oföränderliga produkter. Men jag kan ej se huru
de båda antagna impulserna i vetenskaplig mening kunna förklara de
talrika och sköna ändamålsenligheter, som vi se öfverallt i naturen;
jag kan ej finna att vi på detta sätt få någon förklaring öfver huru
till exempel en hackspett har blifvit så väl skapad för sina särskil-
da lefnadsvanor. Ehuru arbetet i de tidigare upplagorna röjde föga
djupa kunskaper och en stor brist på vetenskaplig försigtighet, så
vann det dock en vidsträckt spridning på grund af dess glänsande
och hänförande stil. I min tanke har det gjort en stor tjenst de-
rigenom att det i vårt land har riktat uppmärksamheten på detta
ämne, undanröjt fördomarna och på detta sätt röjt väg för liknande
åsigter.
År 1846 offentliggjorde veteranen ibland geologerna M. J.
d’Omalius d’Halloy i en utmärkt ehuru kort afhandling sin åsigt,
att nya arter med mera sannolikhet kunna antagas hafva uppkommit
genom härstamning med modifiering än genom en särskild skapelseakt:
denna åsigt hade författaren uppstält först år 1831.
Professor Owen skref år 1849 (i Nature of Limbs) följande: »Idéen
om en grundtyp hade uppenbarat sig i vår planets djurverld under
flera sådana modifikationer långt före tillvaron af de djur, som i verk-
ligheten förtydliga den. Hvilka naturliga lagar eller sekundära orsak-
er hafva åstadkommit den regelbundna successionen och utvecklin-
gen af sådana organiska företeelser, derom äro vi hittills okunniga.» I
sin Adress to British Association år 1858 talar han om »den skapande
kraftens fortsatta verksamhet eller lefvande väsendens ordnade var-
dande,» såsom ett axiom. Längre fram, då han uppehåller sig vid
den geografiska fördelningen tillägger han: »dessa företeelser rubba
vår lit till antagandet, att Apteryx på Nya Zeeland och den bruna
hjerpen (Tetrao scoticus) i England äro skilda skapelser, hvar och en
för sin ö. Vi böra äfven alltid ihågkomma, att zoologen med ordet
skapelse menar en process, som han icke närmare känner.» Han ut-
förer vidare denna åsigt genom att tillägga: »om zoologen upptager
sådana fall som hjerpen, såsom bevis på fågelns särskilda skapelse i
och för sådana öar, så uttrycker han dermed blott, att han icke vet
huru denne kommit dit och blott dit, och genom att på detta sätt
uttrycka sin okunnighet tillkännagifver han också sin tro, att både
fågeln och ön hafva för sin uppkomst att tacka en första skapande
kraft.» Om vi tolka dessa yttranden med hvarandra, tyckes denna
framstående forskare år 1858 hafva känt sig rubbad i sin tro, att
Apteryx och hjerpen först uppträdde i sina respektiva hem på ett
obekant sätt.
Denne adress afgafs sedan Wallace’s och min afhandling om arter-
nas uppkomst, hvartill vi genast komma, blifvit lästa för Linnean
Society. Då första upplagan af detta arbete utkom, var jag såväl
som många andra missledd af sådana uttryck som »den skapande
kraftens fortsatta verksamhet,» att jag inbegrep prof. Owen ibland
andra palæontologer, som voro fast öfvertygade om arternas oförän-
derlighet, men detta tyckes (Anatomy of Vertebrates) vara ett säll-
samt misstag å min sida. I sista upplagan antog jag och såsom mig
ännu synes med full rätt, att prof. Owen medgaf, att det naturliga
urvalet väl kan hafva gjort någonting för bildandet af nya arter, men
att lagarna derför ännu äro okända och obevisade. Jag anförde äfven
några utdrag af en korrespondens emellan prof. Owen och utgifvaren
af London Review, hvaraf det syntes klart så väl för denne som för
mig, att prof. Owen gjorde anspråk på att hafva förr än jag offentlig-
gjort teorien om naturligt urval, men så vidt man kan döma af vissa
nyligen framstälda yttranden har jag åter delvis eller helt och hål-
let tagit fel. Det är hugnande för mig att finna, att andra finna det
lika svårt som jag att förstå prof. Owens stridiga yttranden och att
förena dem med hvarandra. Hvad angår sjelfva framställningen af
teorien om naturligt urval är det fullkomligt oväsentligt om prof.
Owen föregick mig eller icke, ty vi voro båda enligt det nyss anförda
förekomna för lång tid tillbaka af doktor Wells och Matthew.
Isidore Geoffroy S:t Hilaire framstälde i sina föreläsningar år 1850
i korthet sina skäl för den åsigten, att »artkarakterer äro oförän-
derliga för hvarje art, så länge den förblifver under samma om-
ständigheter: de modifieras, om de omgifvande förhållandena vexla.»
»I korthet, iakttagelsen öfver de vilda djuren visar redan arternas
begränsade föränderlighet. Försöken med vilda djur som blifvit täm-
da och med husdjur som förvildats, visa den ännu tydligare. Sam-
ma försök visa vidare, att de derigenom åstadkomna skiljaktigheter-
na kunna få betydelse af slägtkarakterer.» I sin Histoire naturelle
générale (1859) utvecklar han analoga åsigter.
Af en nyligen utkommen skrift synes framgå, att, att doktor Freke
år 1851 (Dublin Medical press) framstälde den läran, att alla organ-
iska varelser härstamma från en urform. Hans skäl och behandling af
ämnet skiljer sig vida från mina, men då doktor Freke nu utgifvit sin
Origin of species by means of organic affinity, torde det svåra försöket
att gifva någon föreställning om hans åsigter vara öfverflödigt.
Herbert Spencer (i Leader 1852 och sedermera i Spencers Essays)
har med utmärkt skicklighet sammanstält teorierna om skapelsen
och de organiska varelsernas utveckling. Från analogien med kultur-
alster från förändringar i många arters foster, från svårigheten att
skilja arter och varieteter, från grundsatserna om allmänna öfvergån-
gar sluter han, att arterna förändrats, och tillskrifver dessa förän-
dringar vexlande yttre förhållanden. Författaren har också behand-
lat psykologien enligt grundsatsen om nödvändigheten af själsförmö-
genheternas gradvisa förvärfvande.
År 1852 har Naudin i en afhandling om arternas uppkomst (Re-
vue horticole, delvis återgifven i Nouvelles archives du Muséum)
uttalat sin åsigt om arternas bildning på analogt sätt med vari-
eteters bildning i kulturtillståndet, och den senare tillskrifver han
menniskans valförmåga. Men han visar icke hur urvalet verkar i
naturtillståndet. Han tror liksom Herbert, att arter vid deras up-
pkomst voro mera plastiska än nu och lägger mycken vigt på hvad
han kallar finalitet, »en hemlighetsfull, obestämd kraft, för några
liktydig med blind förutbestämning, för andra med en förutseende
vilja, hvars oupphörliga verkan på de lefvande varelserna bestämmer
i alla verldsåldrar formen, omfånget och varaktigheten af hvar och
en af dem allt efter dess bestämmelse i den sakernas ordning den
tillhör. Det är denna makt som bringar hvarje lem i harmoni med
det hela, lämpande den efter den förrättning han bör uppfylla i na-
turens allmänna organism, en förrättning som är för honom grunden
till hans tillvaro».
År 1853 har en berömd geolog grefve Keyserling (i Bulletin de la
Société Géologique) framstält den meningen, att likasom nya sjuk-
domar förorsakade genom någon miasma antagas hafva uppkommit
och spridt sig öfver jorden, så hafva vid vissa tider fröen till ex-
isterande arter blifvit kemiskt afficierade af omgifvande molekyler
af egendomlig beskaffenhet och på detta sätt gifvit upphof till nya
former.
Samma år 1853 lemnade doktor Schaaffhausen en utmärkt upp-
sats i Verhandlungen des Naturhist. Vereins der preuss. Rheinlande,
i hvilken han framhåller de organiska formernas progressiva utveck-
ling på jorden. Han antager att många arter under långa tidrymder
hållit sig oförändrade, hvaremot några få blifvit modifierade. Arter-
nas begränsning förklarar han genom mellanstående formers under-
gång. »Lefvande växter och djur skiljas icke från de utdöda genom
nya skapelser, utan böra betraktas såsom deras afkomlingar genom
oafbruten fortplantning.»
En väl känd fransk botanist Lecoq skrifver år 1854 i sina Etudes
sur la géographie botanique: »Man ser att våra forskningar öfver
arternas beständighet eller föränderlighet leder rakt till de åsigter
som hystes af två med rätta ryktbara män Geoffroy Saint-Hilaire
och Goethe.» Några andra spridda ställen i hans arbete göra dock
något tvifvelaktigt, huru långt han utsträcker sina åsigter om arter-
nas förändringar.
»Skapelsens filosofi» har blifvit på ett utmärkt sätt behandlad
af Baden Powell i hans Essays on the Unity of worlds 1855. Ingent-
ing kan vara mera öfverraskande än det sätt hvarpå han visar att
införandet af nya arter är »en regelbunden, icke en tillfällig före-
telse», eller såsom John Herschel uttrycker sig »en naturlig process
i motsats till ett underverk.»
Tredje bandet af Journal of the Linnean Society innehåller afhan-
dlingar inlemnade den 1 Juli 1858 af Wallace och mig, hvaruti teorien
om naturligt urval af Wallace framställes med beundransvärd skärpa
och klarhet.
Von Baer, för hvilken alla zoologer hysa stor aktning, uttalade
omkring år 1859 sin öfvertygelse hufvudsakligen grundad på lagarna
om geografisk fördelning, att former som nu äro fullkomligt skil-
da hafva utgått från en enda stamform (Rud. Wagner, Zoologisch-
anthropologische Untersuchungen, 1861).
I Juni 1859 höll prof. Huxley inför Royal Institution ett föredrag
om de ständiga typerna i djurriket, och anför deri följande: »Det är
svårt att fatta betydelsen af sådana fakta, om vi antaga, att hvar-
je djur- och växtart, eller hvarje stor organisationstyp bildades och
sattes på jordytan med långa mellantider af en särskild akt af den
skapande kraften, och man måste icke förglömma, att ett sådant an-
tagande saknar stöd af tradition och uppenbarelse lika väl som den
strider emot den allmänna analogien i naturen. Betrakta vi å an-
dra sidan de persistenta typerna i deras förhållande till den åsigten
att arter som lefva på någon tid äro resultatet af förut existerande
arters gradvisa modifikation — en åsigt som, ehuru obevisad och
illa behandlad af några af dess anhängare, är den enda fysiologien
lånar något understöd — synes deras tillvaro visa, att graden af
modifikation som lefvande varelser hafva undergått under den geol-
ogiska tiden är mycket ringa i jemförelse med hela serien af skedda
förändringar.
I December 1859 utgaf doktor Hooker sin Introduction to the
Australian Flora. I första delen af detta stora arbete medgifver han
sanningen af arternas härstamning med modifikation och stöder den-
na åsigt med många egna iakttagelser.
Första upplagan af detta arbete utkom i November 1859, den
andra i Januari 1860, den tredje i April 1861, den fjerde i Juni 1866
och den femte på hösten 1869.
Inledning.
Då jag såsom naturforskare åtföljde engelska skeppet Beagle och
landsteg i Sydamerika, blef jag i hög grad öfverraskad af vissa egen-
domligheter vid fördelningen af de organiska varelser som bebo lan-
det och förhållandet emellan de utdöda och de nu lefvande organiska
generationerna. Såsom läsaren får se af sista kapitlen af detta ar-
bete, syntes mig dessa förhållanden sprida något ljus öfver arternas
uppkomst, detta mysteriernas mysterium, såsom en af våra största
filosofer kallat det. Efter min hemkomst år 1837 kom jag på den
tanken, att denna fråga skulle kunna bringas ett steg framåt genom
ett ihärdigt hopsamlande och öfvervägande af alla de fakta, som
möjligen egde något sammanhang med frågan. Först sedan jag i fem
års tid varit sysselsatt dermed, trodde jag mig kunna gå djupare i
saken och skref några kortare meddelanden deröfver, hvilka jag vi-
dare utarbetade under loppet af år 1844, och till utkastet bifogade
jag några reflexioner, hvilka syntes mig temligen pålitliga. Från den-
na tid har jag ända till nu varit sysselsatt med oafbrutna forskningar
öfver detta ämne. Jag hoppas man har öfverseende med dessa detal-
jer som röra min person; afsigten med deras anförande är blott att
visa, att jag icke förhastat mig i att bringa frågan till afgörande.
Mitt verk är nu nära fulländadt; men då det ännu behöfs två eller
tre år för att komplettera detsamma och min helsa är opålitlig, så har
man nödgat mig att offentliggöra detta utkast. Jag såg mig så mycket
mera föranlåten dertill, som Wallace vid studiet af den malayiska
arkipelagens naturhistoria kommit till ungefär samma resultat som
17
jag angående arternas bildning. År 1858 sände han mig en afhandling
deröfver med begäran att tillställa den sir Charles Lyell, som sände
den till Linnean society, i hvars journal den nu finnes införd. Sir
Charles Lyell, äfvensom doktor Hooker, hvilka båda kände till mina
arbeten (den sednare hade läst mitt utkast af år 1844), gåfvo mig
det rådet att offentliggöra ett kort utdrag ur mina manuskript på
samma gång som Wallaces afhandling.
Detta utdrag, som jag härmed framlägger för läsaren, måste nöd-
vändigt vara ofullkomligt. Jag kan icke anföra några auktoriteter för
mina särskilda uppgifter, och jag måste bedja läsaren sätta sin lit
till min noggrannhet. Tvifvelsutan hafva äfven misstag insmugit sig,
dock tror jag mig allestädes hafva åberopat blott tillförlitliga källor.
Jag kan här öfverallt blott anföra de allmänna slutsatser till hvilka
jag kommit, bifogande endast få upplysande fakta, men dessa skola,
som jag hoppas, i de flesta fall göra tillfyllest. Ingen kan bättre än
jag inse nödvändigheten af att med alla deras detaljer meddela al-
la fakta, på hvilka mina resultat stödja sig, och jag hoppas få göra
det framdeles i ett annat arbete1 . Ty jag vet väl, att i denna bok
kommer att afhandlas knappt en enda punkt, vid hvilken man icke
kunde anföra fakta som synas leda till rakt motsatta åsigter. Men
ett riktigt resultat vinnes blott genom att sammanställa alla grun-
der och fakta, som tala för och mot hvarje enskild fråga, och noga
afväga dem emot hvarandra, men detta kan icke rätt väl ske här.
Då en naturforskare reflekterar öfver arternas uppkomst och der-
vid tager i betraktande organismernas ömsesidiga slägtskap, deras
embryonala förhållanden, deras geografiska utbredning, deras upp-
trädande i olika geologiska perioder och andra dylika omständigheter,
så är det lätt begripligt, att han kommer på den tanken, att arterna
icke äro skapade oberoende af hvarandra, utan härstamma från an-
dra arter, på samma sätt som varieteter. Det oaktadt torde denna
åsigt, till och med om den vore välgrundad, icke hafva full giltighet,
så länge det icke vore möjligt att visa, hvilka förändringar de talrika
1 År 1868 utkom i två volymer Darwins stora arbete, ”On the variations of ani-
mals and plants under domestication”, och i inledningen dertill lofvar författaren
att framdeles utförligt behandla hvarje kapitel i detta verk. Ö. a.
arter som nu bebo vår jord hafva undergått, så att de kunnat vinna
den fullkomliga och efter deras lefnadsförhållanden så väl lämpade
byggnad, hvilken med rätta ådrager sig vår beundran. Naturforskare
hänvisa ständigt på yttre omständigheter, klimat, näringsämnen o. s.
v. såsom de enda möjliga orsakerna till arternas variationer. I mycket
inskränkt mening kan detta vara sant, såsom vi framdeles få se. Men
man skulle gå för långt, om man ville i dessa yttre omständigheter
se orsaken t. ex. till hackspettens organisation, bildningen af hans
fot, hans stjert, hans näbb och hans tunga, hvilket allt sätter honom
i stånd att plocka fram insekter under trädens bark. Samma vore
förhållandet med misteln, en växt, som hemtar sin näring från vissa
träd, och hvars frön måste spridas af vissa fåglar, och hvars blommor,
som äro skildkönade, behöfva vissa insekters biträde för att öfver-
flytta hanblommornas frömjöl på honblommorna, — det vore äfven
att gå för långt att betrakta denna parasitväxts organisation, med
dess beroende af de nämda helt olika organiska varelserna, såsom en
verkan af yttre omständigheter eller sjelfva växtens vilja eller vana.
Derföre är det af största vigt att vinna en klar insigt uti de medel,
genom hvilka sådana förändringar kunna åstadkommas. Då jag bör-
jade mina iakttagelser syntes det mig sannolikt, att ett sorgfälligt
studium af husdjuren och kulturväxterna skulle lemna den bästa
utväg till att lösa denna svåra uppgift. Och jag har icke misstagit
mig, utan i detta, som i alla invecklade fall, har jag funnit, att studi-
et af de förändringar djuren och växterna undergå i kulturtillståndet
har lemnat den bästa och säkraste ledtråd. Jag kan icke nog starkt
framhålla vigten af sådana studier, hvilka dock af naturforskare i
allmänhet mycket försummas.
Af denna orsak egnar jag då första kapitlet af detta utkast åt
förändringarna i kulturtillståndet. Vi skola deraf se, att ärftliga förän-
dringar i stor utsträckning äro möjliga, och något som icke är min-
dre vigtigt, menniskans förmåga att genom urval till afvel (”selec-
tion”) på afkomman småningom samla en massa små förändringar.
Derefter skall jag öfvergå till arternas föränderlighet i naturtillstån-
det, men jag är olyckligtvis nödgad att behandla detta ämne i kor-
thet, då det blott genom att meddela hela listor af fakta kan något
fullständigare behandlas. Vi skola dock vara i tillfälle att framhål-
la de omständigheter, som mest gynna variationerna. I nästa afdel-
ning afhandlas kampen för tillvaron emellan de organiska varelserna,
hvilken ovederläggligt framgår ur förökningens fortgång i geometrisk
progression. Det är Malthus’ lära tillämpad på hela växt- och djur-
riket. Då det stora antal individer, som framfödas af hvarje art, icke
kunna fortfarande blifva vid lif och i följd deraf kampen för tillvaron
oupphörligen förnyas, så följer, att en individ, som helt obetydligt
afviker från de öfriga, men som kan hafva direkt fördel af denna
lilla olikhet, alltid har mera utsigt att bibehålla sin tillvaro under
mångfaldiga och föränderliga lefnadsvilkor, och derföre blir af na-
turen utvald. Enligt den stränga ärftlighetslagen sträfvar alltid en
sådan af naturen utvald varietet att fortplanta sin nya och afvikande
form.
Detta naturliga urval är hufvudföremålet för fjerde kapitlet och
skall der utförligt behandlas; och vi skola då finna, att det naturliga
urvalet är anledningen till de mindre väl utrustade organismernas
undergång och på detta sätt åstadkommes hvad jag kallat karak-
terens divergens. I den derpå följande afdelningen komma att be-
handlas de invecklade och föga kända lagarna för föränderligheten.
I de fyra följande kapitlen skall jag söka angifva de mest betydande
svårigheterna för vår teori och först och främst svårigheten att förk-
lara öfvergångarna, eller huru man skall förstå, att ett enkelt väsen
eller organ kan ombildas till ett högre utveckladt väsen eller ett hö-
gre utbildadt organ; vidare djurens instinkt eller själsförmögenheter,
för det tredje bastardbildning eller kroaserade arters ofruktsamhet
och kroaserade varieteters fruktsamhet, och för det fjerde våra geol-
ogiska kunskapers ofullständighet. I nästa kapitel skall jag uppehålla
mig vid organismernas successiva uppträdande i olika geologiska pe-
rioder, i elfte och tolfte kapitlet deras geografiska utbredning, i det
trettonde deras klassifikation eller ömsesidiga slägtskapsförhållanden
i utbildadt och i embryonalt tillstånd. I sista kapitlet skall jag slut-
ligen gifva en kort sammanfattning af hela arbetets innehåll med
några slutanmärkningar.
Ingen skall förundra sig öfver, att ännu så mycket är oförklaradt
angående arternas och varieteternas ursprung, om han tager i be-
traktande vår ringa kännedom om alla de omkring oss lefvande varel-
sernas ömsesidiga förhållanden. Hvem kan förklara, hvarföre en art
förekommer i stort antal och öfver ett stort område, under det en
närstående art är sällsynt och inskränkt till ett litet rum. Och dock
äro dessa förhållanden af största vigt så till vida, att de betinga så-
som jag tror de nu lefvande varelsernas välfärd och deras efterkom-
mandes framtida trefnad. Men ännu mindre känna vi förhållandet
mellan denna jords otaliga invånare under dess bildningshistorias
talrika perioder. Om derföre mycket ännu är dunkelt och ännu länge
skall förblifva dunkelt, så hafva dock de noggrannaste studier och det
mest fördomsfria omdöme hvaraf jag är mäktig för mig undanröjt al-
la tvifvel om, att den åsigt är oriktig, hvilken de flesta naturforskare
hysa, och hvilken äfven jag en lång tid hyst, att nämligen hvarje art
är skapad oberoende af de öfriga. Det är min fulla öfvertygelse, att
arterna icke äro oföränderliga; att alla de till ett så kalladt slägte
hörande arterna i rätt nedstigande linie härstamma från en vanligen
utdöd art, på samma sätt som varieteterna af en art härstamma från
denna. Slutligen är jag öfvertygad om, att det naturliga urvalet har
varit det hufvudsakligaste om icke det enda medlet till organismer-
nas förändring.
KAPITEL 1
Arternas förändring i kulturtillståndet.
Orsaker till föränderlighet. — Vanans verkningar. — Utvecklingens
vexelverkan. — Ärftlighet. — Domesticerade varieteters karakter. —
Svårighet att skilja mellan arter och varieteter. — Varieteters up-
pkomst af en eller flera arter. — Tama dufvor, deras olikheter och
ursprung. — Grundsatser som förr blifvit följda vid urval till afv-
el och följderna deraf. — Planmässigt och omedvetet urval. — Våra
domesticerade rasers ursprung. — Omständigheter, som gynna men-
niskans valförmåga.
Orsaker till föränderlighet.
Om vi betrakta flera individer af en varietet eller undervarietet af
våra gamla kulturväxter och husdjur, så faller oss först i ögonen,
att de i allmänhet afvika från hvarandra mera än individerna af en
art eller varietet i naturtillståndet. Betänka vi nu, huru mångfaldiga
kulturväxter och husdjur hafva i alla tider lefvat under de mest olika
klimat och undergått den mest olika behandling, så tvingar sig den
tanken på oss, tror jag, att våra kulturalsters stora föränderlighet
23
är verkan af mindre enformiga lefnadsförhållanden, som afvika från
stamarternas i vilda tillståndet. Någon sannolikhet finnes äfven för
Andrew Knights mening, att denna föränderlighet till en del står i
sammanhang med en rikligare tillgång på föda. Det synes äfven vara
klart, att organismerna igenom flera generationer måste lefva under
dessa nya förhållanden, innan någon märklig grad af variation kan
framträda hos dem, och att föränderligheten fortgår under flera gen-
erationer, om organisationen en gång har börjat variera. Man känner
intet exempel på, att en föränderlig organism i kulturtillståndet för-
lorat sin föränderlighet. Våra äldsta kulturväxter såsom hvetet gifva
ofta ännu i dag nya varieteter, och våra äldsta husdjur äro alltjem-
nt mäktiga af förändring och förädling. Så vidt jag är i stånd att
döma efter ett långvarigt studium af ämnet, synas lefnadsförhållan-
dena verka på två vägar, — direkt på hela organisationen eller blott
på vissa delar, och indirekt genom att förorsaka rubbningar i det
reproduktiva systemet. Med afseende på den direkta verkan måste
vi komma ihåg, att i hvarje fall äro två faktorer verksamma, or-
ganismens beskaffenhet och lifsvilkorens beskaffenhet, såsom Prof.
Weismann nyligen förfäktat och jag tillfälligtvis visat i mitt arbete
”Variation under domestication”. Den förra synes vara den vigtigaste,
ty nästan lika variationer uppkomma under så vidt vi kunna döma
olika förhållanden, och å andra sidan uppstå olika variationer under
vilkor som synas vara fullkomligt likformiga. Verkningarna på afkom-
man äro antingen bestämda eller obestämda. De kunna anses såsom
bestämda, då alla eller nästan alla afkomlingar under flera gener-
ationer modifieras på samma sätt. Det är ytterst svårt att komma
till någon slutsats om härledningen af de förändringar som på detta
sätt blifvit bestämdt inledda; föga tvifvel kan dock vara om många
små variationer, såsom att storleken beror på graden af föda, färgen
på födans beskaffenhet, hudens och pelsens tjocklek på klimatet etc.
Hvar och en af de ändlösa variationer som vi se i våra hönsfåglars
fjäderbeklädnad måste hafva någon verkande orsak, och om samma
orsak skulle verka likformigt under en lång serie af generationer på
många individer, skulle sannolikt alla modifieras på samma vis. Så-
dana fakta som den invecklade och utomordentliga utväxten, som
oföränderligen följer på indrypandet af en den ringaste droppa gift
från en galläpplebildande insekt, visa oss, hvilka egendomliga modi-
fikationer kunna härröra från en kemisk förändring i växternas saft.
Obestämd föränderlighet är en mycket mera vanlig följd af förän-
drade förhållanden än bestämd föränderlighet och har sannolikt spelat
en mera vigtig rol i bildandet af våra domesticerade raser. Obestämd
föränderlighet se vi i de ändlösa små egendomligheter som skilja in-
dividerna af samma art och som icke kunna skrifvas på ärftlighetens
räkning, vare sig från föräldrarna eller från någon mera aflägsen
stamfader. Äfven starkt markerade skilnader uppträda ofta emellan
ungarna af samma kull och i frön från samma frökapsel. På långa
mellantider uppkomma bland millioner individer uppfödda i sam-
ma trakt och på nästan samma födoämnen afvikelser i bildning så
starkt utpräglade att de förtjena att kallas monstrositeter, men mon-
strositeter kunna icke med någon skarp gräns skiljas från mindre va-
rieteter. Alla sådana förändringar i struktur antingen ytterligt små
eller starkt utpräglade, hvilka uppträda ibland många individer som
lefva tillsammans, kunna betraktas såsom lifsvilkorens obestämda
verkan på hvarje individuel organism, nästan på samma sätt som
kölden verkar på olika men på ett obestämdt vis alltefter individens
konstitution, hosta eller snufva, reumatism eller inflammation i olika
organer.
Beträffande det som jag har kallat den indirekta verkan af förän-
drade förhållanden, nämligen deras inverkan på det reproduktiva
systemet, kunna vi antaga att föränderlighet åstadkommes på det-
ta sätt, dels på grund af det förhållande, att detta system är i hög
grad känsligt för hvarje förändring i vilkoren, och dels på grund af
den likhet, hvilken enligt Kölreuters och andras iakttagelser finnes
emellan den föränderlighet som är en följd af skilda arters kroasering
och den som kan observeras hos alla djur och växter, då de uppfödas
under nya och onaturliga förhållanden. Många fakta visa klart och
tydligt huru ytterst känsligt det reproduktiva systemet är för mycket
små förändringar i de omgifvande förhållandena. Ingenting är lättare
än att tämja ett djur, men få saker erbjuda så många svårigheter
som att i fångenskapen bringa det till frivillig fortplantning till och
med i de fall, då man kan förmå hanne och hona till parning. Huru
många djur finnas icke, hvilka icke vilja fortplanta sig, oaktadt de lef-
va i en föga sträng fångenskap i sin egen hembygd. Detta tillskrifver
man vanligen ehuru oriktigt en urartad instinkt, men vi se ju många
kulturväxter vegetera och blomstra i full utveckling utan att sätta
frö. I några få sådana fall har man upptäckt, att högst obetydliga
förhållanden kunna hafva en afgörande inverkan på fröbildningen,
såsom litet vatten mer eller mindre på en viss tid af utbildningen.
Här är icke stället att ingå i den mängd detaljer, som jag har samlat
öfver denna märkvärdiga fråga; men för att visa, huru egendomliga
de lagar äro, som betinga djurens fortplantning i fångenskapen, vill
jag blott anföra, att rofdjur, till och med från tropikerna, temligen
lätt fortplanta sig hos oss i fångenskap (med undantag dock af de s.
k. plantigrada, eller björnfamiljen, hvilka blott sällan föda ungar),
hvaremot köttätande foglar blott i sällsynta fall eller nästan aldrig
lägga fruktsamma ägg. Många utländska växter hafva fullkomligt
odugligt frömjöl under samma förhållanden som de mest ofruktsam-
ma bastardväxter. Om vi å ena sidan se husdjur och kulturväxter
ofta till och med i svagt och sjukligt tillstånd ordentligen fortplanta
sig i fångenskapen, under det å andra sidan fångna individer, ful-
lkomligt tämda, könsmogna och kraftfulla (hvarpå jag kan anföra
talrika exempel) af omärkliga orsaker så djupt angripas i sina re-
produktionsorganer, att desamma ej kunna utöfva sin verksamhet,
så torde det ej förundra oss, att dessa organer, om de verkligen
bringas att fungera, icke utföra sin förrättning på alldeles regelmäs-
sigt vis och alstra en afkomma som icke är alldeles lik föräldrarna.
Jag kan tillägga, att några djur och växter uthärda tämjning och
odling utan att variera mera än i vilda tillståndet, på samma sätt
som några organismer (såsom kaniner och vesslor) fortplanta sig un-
der de onaturligaste förhållanden, en sak som blott bevisar, att deras
reproduktionsorganer häraf icke angripas.
Några naturforskare hafva påstått, att all variation är förenad
med könsfortplantning, men detta är säkerligen ett misstag, ty jag
har i ett annat arbete uppsatt en lång lista på ”sporting plants”
såsom trädgårdsmästarna kalla dem; — det är växter, som plöt-
sligt frambringa ett enstaka skott med en ny och från växtens öfriga
skott ofta betydligt afvikande karakter. Dessa skottvariationer, så-
som man kan kalla dem, kan man fortplanta genom ympning och
på flera andra sätt, någon gång äfven med frön. De äro i naturen
ytterligt sällsynta, men ej ovanliga hos odlade växter. Då ett enkelt
skott ibland de många tusende, som produceras år efter år under
likformiga förhållanden på samma träd, helt säkert kan plötsligen
antaga en ny karakter; och då skott på skilda träd, som växa un-
der olika vilkor stundom lemna nästan samma varietet — skott på
persikoträd frambringa till exempel nektariner och skott på vanliga
rosor gifva mossrosor — så se vi tydligen, att lefnadsförhållande-
nas beskaffenhet är af fullkomligt underordnad vigt i jemförelse med
organismens beskaffenhet vid bestämmandet af hvarje särskild vari-
ationsform; — icke af mera vigt än naturen af den gnista, genom
hvilken en brännbar massa antändes, har för bestämmandet af lå-
gans natur.
Vanans verkningar. Utvecklingens vexelverkan. Ärftlighet.
Vanor äro ärftliga och hafva ett afgjordt inflytande, så att förfly-
ttning af en växt från ett klimat till ett annat kan förändra dess
blomstringstid. Hos djur visar detta sig ännu tydligare; hos tama
änder har jag funnit, att vingbenen äro lättare och benen i bakre
extremiteterna tyngre i förhållande till hela skelettet än hos vilda
änder, och jag tror att man utan fara kan tillskrifva detta den om-
ständigheten, att tama anden flyger mindre och går mer, än änderna
i vildt tillstånd pläga göra. Jufrets starkare utveckling, som går i arf
hos kor och getter i sådana trakter, der de regelbundet mjölkas, är
ett annat bevis på vanans verkningar. Det finnes icke någon art af
husdjur, som icke i någon trakt har hängande öron, och mig synes
derföre den åsigt hafva mycket skäl för sig, att dessa hängande öron
bero derpå, att öronmusklerna ej begagnas, då djuren i tama till-
ståndet så sällan oroas af hotande faror.
Det gifves nu många lagar som reglera föränderligheten, af hvil-
ka några få äro kända, ehuru ej så noga, och jag skall sednare i
korthet anföra dem. Här vill jag blott omnämna hvad man kallar
utvecklingens vexelverkan. En förändring i embryot eller larven skall
sannolikt äfven åstadkomma förändringar hos det fullväxta djuret.
Vid monstrositeter är de olika kroppsdelarnas ömsesidiga beroende
mycket märkvärdigt och Isidor Geoffroy S:t Hilaire anför många ex-
empel derpå i sitt stora verk. Stuteriegare tro, att långa ben vanligen
åtföljas af förlängdt hufvud. Några fall af correlation synas helt säll-
samma; så äro till exempel helhvita kattor med blå ögon vanligen
döfva. Färg och egendomlighet i konstitution stå i sammanhang med
hvarandra, hvarpå många märkvärdiga exempel kunna anföras både
bland växter och djur. Ur de af Heusinger samlade fakta framgår,
att vissa växter inverka skadligt på hvita får och svin, under det de
mörkare icke angripas. Professor Wyman har nyligen meddelat mig
ett mycket lärorikt exempel af detta slag. Han frågade några farm-
ers i Florida, hvaraf det kom, att alla deras svin voro svarta, och
fick derpå till svar, att svinen förtärde en färgrot (Lachnanthes) och
detta hade till följd att deras ben färgades rosenröda och att deras
hofvar föllo af; detta var dock icke förhållandet med de svarta svi-
nen. En af ”crackers” tillade: ”Vi utvälja de svarta ungarna af en kull
till uppfostran, emedan de allena hafva någon utsigt att blifva vid
lif.” Nakna hundar hafva ofullständig tandbyggnad och man påstår,
att lång- eller grofhåriga idislare lätt få långa horn eller fler än två;
dufvor med fjädrade fötter hafva en hinna mellan de yttre tårna,
dufvor med kort näbb hafva små fötter och de med lång näbb hafva
stora fötter. Om man derföre utväljer lämpliga individer af växter
och djur till afvel och på detta vis gör en egendomlighet i bygnaden
mera framträdande, så skall man säkert äfven i andra delar framkalla
förändringar enligt denna hemlighetsfulla lag om utvecklingens vex-
elverkan.
Resultatet af de många antingen alldeles obekanta eller blott
dunkelt framträdande lagarna för föränderligheten är utomordentligt
sammansatt och skiftande. Det är väl mödan värdt, att studera olika
afhandlingar öfver våra gamla kulturväxter såsom hyacinter, potates
t. o. m. dahlier o. s. v. och det är verkligen öfverraskande att se, i
huru tallös mängd olikheter förekomma i bildning och sammansät-
tning, hvarigenom dessa varieteter och undervarieteter obetydligt
afvika från hvarandra. Hela deras organisation synes hafva blifvit
plastisk för att afvika från föräldrarnas typ än i det ena än i det
andra hänseendet.
Förändringar som icke gå i arf hafva för oss ingen betydelse, men
redan antalet af ärftliga afvikelser i kroppens bygnad, vare sig af
större eller mindre fysiologisk vigt, är oändligt. Dr Prosper Lucas’
afhandling i två starka band är det bästa och fullständigaste vi haf-
va häröfver. Hvarje stuteriegare hyser intet tvifvel, att böjelsen till
arf är mycket stor: ”lika föder lika”, är deras grundaxiom och blott
teoretiserande skriftställare hafva derom hyst något tvifvel. Om en
afvikelse ofta förekommer och vi se den hos både far och son, så kun-
na vi icke säga, om den icke härrör från samma orsaker, som hafva
utöfvat sitt inflytande på begge. Men om ibland flera individer af
samma art, hvilka synbarligen lefva under samma vilkor, hos en indi-
vid förekommer en sällsynt afvikelse — hos en ibland millioner — till
följd af något egendomligt sammanträffande af omständigheter, och
om samma afvikelse sedan åter uppträder hos barnet, så nödgar oss
redan sannolikhetsprincipen att antaga dess återuppträdande hafva
skett genom arf. Hvar och en har ju redan hört omtalas fall, då så
sällsynta företeelser, som albinism, tagghud, hårighet m. m. hafva
förekommit hos flera medlemmar af samma familj. Men om så säll-
synta och sällsamma afvikelser verkligen gå i arf, så måste mindre
sällsamma och mera vanliga afvikelser med så mycket större skäl ans-
es vara ärftliga. Ja, det vore kanhända riktigast att betrakta hvarje
karakter såsom ärftlig, och motsatsen som ett undantag.
De lagar som reglera karakterernas ärftlighet äro fullkomligt okän-
da och ingen kan säga orsaken, hvarföre samma egendomlighet i vissa
fall är ärftlig hos åtskilliga individer af samma art och hos individer
af olika arter, men i andra fall deremot icke går i arf; hvarföre barnet
stundom återgår till vissa karakterer hos farfadern eller farmodern
eller ännu äldre förfäder; hvarföre en egendomlighet ofta öfvergår
från ett kön till båda, eller i andra fall bibehåller sig blott inom ett
och samma kön. Ett faktum, som har någon betydelse för oss, är det,
att egendomligheter, som uppträda hos hannarna af våra husdjur,
antingen uteslutande eller åtminstone företrädesvis öfvergå på den
manliga afkomman. Det är en ännu vigtigare och som jag tror tillför-
litlig regel att, i hvilken period af lifvet en ärftlig egendomlighet än
må visa sig, i motsvarande ålder uppträder den äfven hos afkomlin-
gen ehuru stundom tidigare. I många fall är detta det enda möjliga,
emedan de ärftliga egendomligheterna, till exempel i hornboskapens
horn, först kunna framträda då afkomlingarna nått mogen ålder, och
likaså gifves det som bekant egendomligheter hos silkesmasken, som
visa sig under larv- eller pupptillståndet. Men ärftliga sjukdomar och
några andra förhållanden gifva mig anledning att tro, att denna regel
har en allmännare giltighet, och att, äfven der ingen uppenbar grund
finnes för en afvikelses uppträdande i en viss ålder, denna afvikelse
dock har stor benägenhet att hos afkomlingen visa sig i samma lef-
nadsperiod, i hvilken den uppträdde hos fadern. Jag tror att denna
regel är af största vigt för att förklara embryologiens lagar. Dessa
anmärkningar hafva för öfrigt afseende på egendomlighetens första
synbara framträdande och icke på dess första anledning, som kanske
ligger redan i det manliga eller qvinliga fortplantningselementet, på
samma sätt som afkomman af korthornig ko med en långhornig tjur
först sent i lifvet kan visa sina långa horn, oaktadt första orsaken
dertill ligger redan uti faderns sperma.
Då jag nu har kommit in på frågan om organismernas sträf-
van att återvända till förfädrens bildning, så vill jag här anföra
ett påstående, som ofta yttras af naturforskare, att nämligen al-
la våra husdjur, om de förvildades, skulle antaga sina vilda stam-
fäders karakter, visserligen småningom, men dock säkert, och på
grund häraf har man påstått, att från tama raser kunna inga slut-
satser dragas med afseende på arterna i naturtillståndet. Jag har
dock förgäfves bemödat mig att få reda på de bevis, på hvilka detta
så ofta och så bestämdt uttalade påstående stöder sig. Det torde
vara svårt att bevisa dess riktighet, ty vi kunna säga med säkerhet,
att ganska många af de mest utpräglade tama varieteter icke kunna
lefva i vildt tillstånd. I många fall känna vi icke en gång stammen och
kunna då lika litet öfvertyga oss, om en fullständig regress har in-
trädt eller ej. Likaledes skulle det vara nödvändigt att försätta blott
en enda varietet i frihet för att undvika kroasering. Men då våra vari-
eteter helt säkert i vissa kännemärken antaga urformernas karakter,
så synes det mig dock icke osannolikt, att de olika afarterna af vår
vanliga kål till exempel skulle nästan helt och hållet antaga sin vilda
urform, om man under många generationer fortsatte att odla dem i
en fattig jordmån, i hvilket fall en del af följden dock måste tillskrif-
vas jordmånens omedelbara inverkan. Om nu försöket lyckas eller
ej, det är för oss af ringa betydelse, emedan genom sjelfva försöket
lefnadsvilkoren ändras. Om det läte bevisa sig, att våra domesticer-
ade raser visa en stark benägenhet till återgång, det vill säga till
att aflägga de antagna karaktererna, så länge de hållas tillsamman i
stora massor och under oförändrade lifsvilkor, så att den här möjliga
fria parningen kan förebygga några små afvikelser i bildning genom
att sammanblanda dem, i sådant fall skulle jag medgifva, att resul-
tat från tama varieteter ej gälla med afseende på arterna. Men det
finnes icke en skymt till bevis för en sådan mening. Ett påstående
att våra vagns- och ridhästar, våra lång- och korthornade nötkrea-
tur, våra mångfaldiga fjäderfä och köksväxter icke kunna fortplanta
sig genom ett ändlöst antal af generationer, ett sådant påstående
vore stridande mot all erfarenhet.
Domesticerade varieteters kännemärken. Svårighet att skil-
ja emellan varieteter och arter. Varieteters uppkomst af en
eller flera arter.
Om vi betrakta de ärftliga varieteterna af våra husdjur och kul-
turväxter och jemföra dem med närstående arter, så finna vi oftast
en mindre öfverensstämmelse i kännetecken hos hvarje sådan varietet
än hos äkta arter. Tama raser hafva ofta äfven en något monströs
karakter, det vill säga, att om de också i flera ovigtiga punkter skilja
sig från hvarandra och från öfriga arter af samma slägte, så förete
de dock ofta i någon enskild del afvikelser i yttersta grad så väl från
de andra varieteterna, som isynnerhet från de närstående arterna i
naturtillståndet. Med undantag af dessa fall (och kroaserade vari-
eteters fullkomliga fruktsamhet, hvarom mera framdeles) afvika de
domesticerade varieteterna af en och samma art från hvarandra på li-
ka sätt som de hvarandra närmast stående arterna af samma slägte i
naturtillståndet, ehuru i ringare grad. Jag tror, att man måste medg-
ifva detta, om man betänker, att det knappt gifves några domesticer-
ade raser bland djur eller växter, hvilka ej af kompetenta domare
förklarats vara blott varieteter, och af andra lika kompetenta do-
mare ansetts härstamma från ursprungligen skilda arter. Funnes det
någon bestämd skilnad emellan raser och arter i tama tillståndet, så
kunde sådana tvifvel ej så ofta komma åter. Man har ofta försäkrat,
att våra raser icke visa afvikelser i slägtkaraktererna. För min del
tror jag, att detta påstående kan bevisas vara falskt; naturforskares
åsigter skilja sig dock betydligt, när det gäller att bestämma dessa
slägtkarakterer, då alla sådana bestämningar äro blott empiriska.
Enligt den åsigt jag snart skall framställa om slägtenas uppkomst
hafva vi icke rätt att vänta att hos våra kulturalster så ofta stöta på
afvikelser från slägttypen.
Om vi försöka bestämma graden af olikhet emellan de domes-
ticerade raserna af en och samma art, så råka vi snart i bryderi, de-
rigenom att vi ej veta, om de härstamma från en eller flera arter. Det
vore af intresse, om denna fråga blefve något klarare, om det läte
bevisa sig, att vindthunden, stöfvaren, gräfsvinshunden, spanieln,
bulldoggen, hvilka så strängt fortplanta sin form, att de äro afkom-
lingar af blott en stamart. Sådana fakta skulle vara särdeles lämpliga
att bringa oss till tvifvel om oföränderligheten af många närstående
naturliga arter af räf till exempel, som bebo så skilda verldstrak-
ter. Jag tror icke, såsom vi snart skola se, att alla olikheter emellan
de särskilda hundraserna hafva uppstått genom domesticering; jag
tror att en viss liten del af deras olikheter får skrifvas på räkningen
af deras härkomst från skilda arter. Hos andra arter deremot, som
blifvit husdjur, kan man antaga, eller till och med bevisa, att alla
raser härstamma från en enda vild stamform.
Man har ofta antagit, att menniskan åt sig utvalt sådana växt-
och djurarter till domesticering, som hafva en medfödd stark förmå-
ga att variera och att bibehålla sig i olika klimater. Jag vill icke
bestrida, att denna förmåga betydligt höjt värdet på våra flesta
kulturalster. Men huru kunde en vilde veta, då han begynte täm-
ja ett djur, om detta i följande generationer hade någon benägen-
het att variera och kunde tåla vid andra klimater? Eller har åsnans
och gåsens ringa förmåga att variera, eller renens ringa förmåga att
uthärda värme, eller kamelens att uthärda köld hindrat menniskan
att taga dem till husdjur? Jag är fullt öfvertygad, att om man toge
andra växt- och djurarter i lika antal som våra domesticerade raser
och från lika skilda klasser och trakter ifrån deras naturtillstånd och
lät dem fortplanta sig i tamt tillstånd genom en lika lång serie af
generationer, skulle de öfverhufvudtaget variera i lika hög grad, som
stamarterna till våra raser hafva gjort.
Det är icke möjligt att bestämdt afgöra, huruvida våra af ålder
domesticerade växt- och djurraser härstamma från en eller flera
arter. Anhängarna af läran om våra husdjurs härstammande från
flera urarter åberopa sig hufvudsakligen derpå, att vi redan i de äld-
sta tider, på de egyptiska monumenten och i pålbygnaderna i Schweiz
finna en stor mångfaldighet af tama djur, och att några af dessa gam-
la raser utomordentligt likna de nu existerande eller till och med äro
identiska med dem. Men detta tränger blott civilisationens historia
längre tillbaka och visar, att djuren gjordes till husdjur i en mycket
äldre tid, än hittills antagits. Pålbyggarna i Schweiz odlade flera slag
af hvete och korn, ärter, vallmo och lin; de stodo äfven i förbindelse
med andra nationer. Allt detta visar tydligt, såsom Heer anmärker,
att de redan i en så långt aflägsen tid hade gjort betydliga framsteg i
kultur, och detta förutsätter åter en ännu tidigare, långvarig period
af en mindre framskriden civilisation, under hvilken de af åtskilliga
folkstammar och i skilda distrikter såsom husdjur använda arterna
hafva bildat varieteter och gifvit upphof till skilda raser. Efter up-
ptäckten af flintredskap i de öfre jordlagren hysa alla geologer den
åsigt att menniskor funnits till i ett fullkomligt ociviliseradt tillstånd
i en oändligt långt aflägsen tid; — och så vidt man vet finnes för
det närvarande knappt en enda folkstam så vild, att den icke har
åtminstone tama hundar.
Våra flesta husdjurs ursprung skall väl alltid förblifva okändt.
Jag vill dock här angifva den slutsats, till hvilken jag kommit efter
sorgfälligt samlande af alla kända fakta rörande hushunden från alla
delar af jorden, nämligen att flera vilda arter af hundslägtet blifvit
tämda och att deras blod nu flyter mer eller mindre blandadt i våra
talrika hundrasers ådror. Om fårets och getens ursprung kan jag icke
bilda mig någon mening. Efter hvad jag fått mig meddeladt af Blyth
angående den indiska puckeloxens lefnadssätt, läte, konstitution och
bygnad är det sannolikt, att den härstammar från en annan stam-
form än våra europeiska nötkreatur, och kompetenta domare anse
sig böra härleda de sednare från flera vilda förfäder, vare sig dessa nu
förtjena namnet art eller ras. Genom Rütimeyers nya undersökningar
kan man numera anse dessa åsigter om våra nötkreatur och den in-
diska puckeloxen såsom fullkomligt bevisade. Hvad hästen beträffar,
är jag böjd att emot några författares åsigt antaga, att alla dess
raser härstamma blott från en enda vild stam, och detta af skäl som
jag här ej kan anföra. Blyth, hvars åsigt jag måste sätta högre än
hvarje annans på grund af hans rika och omfattande forskningar i
detta hänseende, tror att alla våra hönsvarieteter härstamma från de
vanliga indiska hönsen (Gallus Bankiva). Jag har underhållit exem-
plar af nästan alla engelska raser, kroaserat dem och sedan under-
sökt skeletterna och har på detta sätt kommit till samma resultat,
och grunderna dertill vill jag närmare utveckla i ett annat arbete.
— De olika raserna af ankor och kaniner visa i kroppsbygnad sto-
ra afvikelser från hvarandra, men icke desto mindre tala en mängd
förhållanden för det antagandet, att de alla härstamma från en vild
stamart, vildanden och den vilda kaninen.
Läran om våra olika husdjursrasers härstammande från flera vil-
da stamformer hafva några skriftställare drifvit till en orimlig yt-
terlighet. De tro nämligen, att hvarje om ock aldrig så föga afvikande
ras, som fortplantar sin karakter, äfven haft sin vilda stamform. I
sådant fall måste endast i Europa hafva funnits en hel mängd arter
af nötkreatur, många fårarter och några getarter och flera redan in-
om Storbritannien. En författare anser, att i sistnämda land funnits
fordom elfva vilda fårarter, som varit egendomliga för England. Om
vi nu taga i betraktande, att Storbritannien för närvarande knappt
eger en enda, för detta land egendomlig däggdjursart, att Frankrike
eger blott få, som ej förekomma äfven i Tyskland och tvärtom och
att förhållandet är detsamma äfven i Ungern, Spanien o. s. v. men
att hvart och ett af dessa länder å andra sidan hafva flera för dem
egendomliga raser af nötkreatur, af får o. s. v. så måste vi anta-
ga, att i Europa bildats många husdjursstammar; ty hvarifrån skulle
de alla hafva kommit, då intet land har några karakteristiska arter,
som kunna betraktas såsom särskilda stamformer. Och så är det
äfven i Ostindien. Till och med hvad hushunden beträffar, tviflar
jag icke, att många ärfda afvikelser måste tagas med i räkningen,
ehuru jag antager den härstamma från flera stamarter. Ty hvem
kan tro, att i vilda tillståndet djur kunnat lefva nära öfverensstäm-
mande med italienska vindthunden, bulldoggen, mopsen m. fl., hvil-
ka alla så betydligt afvika från alla vilda arter af hundslägtet. Man
har framkastat den åsigt, att alla våra hundraser hafva uppkommit
genom kroasering af några få stamarter men genom kroasering kun-
na vi blott erhålla sådana former, som i karakterer stå midt emellan
sina föräldrar, och om vi utginge från detta antagande, så måste
vi i alla fall medgifva att de mest olika formerna, såsom vidthund
och mops till exempel, hafva lefvat i vildt tillstånd. Dessutom har
man mycket öfverdrifvit möjligheten att genom kroasering bilda ras-
er. Man känner många fall, som bevisa, att en ras låter modifiera
sig genom kroasering af med omsorg valda individer, som visa den
åsyftade karakteren, men det torde vara svårt att genom afvel få en
ny ras, som står midt emellan två vidt skilda raser eller arter. Sir
J. Sebright har anstält särskilda försök i denna riktning men miss-
lyckats. Afkomman af första kroaseringen emellan två rena raser är
temligen likformig och stundom, såsom jag funnit hos dufvor, uto-
mordentligt öfverensstämmande och allt synes enkelt nog. Men om
dessa bastarder under några generationer paras med hvarandra, så
blifva knappt två af afkomlingarna lika hvarandra och då framlysa
de stora svårigheterna och man kan knappt vidare hoppas på något
resultat. Säkert är, att en mellanras emellan två vidt skilda raser ej
kan bildas utan den yttersta sorgfällighet och ett länge fortsatt val
af individer till afvel och jag har ej funnit antecknadt ett enda fall,
då härigenom en permanent ras blifvit bildad.
Tama dufvor, deras olikheter och ursprung.
Utgående från den åsigt att det är ändamålsenligast att välja en
särskild djurgrupp till föremål för forskning, har jag efter någon
öfverläggning dertill valt dufvorna. Jag har samlat alla raser, som
jag kunnat köpa eller på annat sätt förskaffa mig, och har dervid
fått röna ett välvilligt tillmötesgående från flera håll, isynnerhet af
W. Elliot och C. Murray, hvilka sändt mig exemplar, den förre från
Ostindien, den sednare från Persien. I detta ämne hafva många ar-
beten utkommit på flera språk, och vissa bland dem hafva en särskild
betydelse för sin höga ålder. Jag har satt mig i förbindelse med flera
utmärkta dufälskare och låtit införa mig i två ”pigeon-clubs” i Lon-
don. Rasernas olikhet är förvånande. Man jemföre t. ex. den en-
gelska brefdufvan och tumletten, betrakte den underbara olikheten
i näbbar, som betingar motsvarande olikheter i deras skallar. Den
engelska brefdufvan (carrier, Columba tabellaria), isynnerhet han-
nen, är dessutom märkvärdig genom den underbara utvecklingen af
vårtlika utväxter på hufvudet, genom sina förlängda ögonlock, sina
vida näsborrar och sin vida munöppning. Tumletten (tumbler, C.
gyratrix) har en näbb som i profil ser ut som en sparfnäbb, och den
har den egendomliga, strängt ärftliga vanan att i flock stiga till en
ansenlig höjd, tumla om i luften och sedan hals öfver hufvud störta
ned. Spanska dufvan (runt, C. hispanica) är af ansenligare storlek
med stor näbb och stora fötter, några underraser hafva lång hals,
andra långa vingar och lång stjert, andra åter en helt egendomlig
kort stjert. Indiska dufvan (barb, C. indica) är slägt med brefduf-
van, men har mycket kort och bred näbb. Kroppdufvan (pouter, C.
gutturosa) har kroppen, vingarna och benen mycket förlängda, och
dess oerhördt utvecklade kräfva, som han efter behag kan blåsa upp,
må väl väcka förvåning, ja till och med löje. Måsdufvan (turbit, C.
turbita) har en mycket kort och kägelformig näbb och en rad uppåt
riktade fjädrar å bröstet, och har för sed att ständigt uppdrifva öfre
delen af sin matstrupe. Jakobinen (C. cucullata) eller perukdufvan
har nackfjädrarna så mycket omvända, att de bilda en peruk, och
hennes vingar och stjert äro långa i förhållande till kroppsstorleken.
Trumdufvan (trumpeter, glou-glou, C. dasypus) och skrattdufvan1
kuttra på ett helt annat sätt än de andra raserna, såsom också de-
ras namn antyder. Påfågeldufvan (fantail, C. laticauda) har 30—40
stjertfjädrar i stället för det vanliga antalet 12—14, och bär dessa
fjädrar utspärrade och riktade uppåt till den grad, att hos ett godt
exemplar hufvud och stjert beröra hvarandra; gumpkörteln är allde-
les hopkrympt. Ännu flera mindre utmärkta raser kunde uppräknas.
I de olika rasernas skelett visa ansigtsbenen afvikelser i längd,
bredd och krökning. Formen, äfvensom längden och bredden på un-
derkäken förete märkvärdiga olikheter. Antalet af korsbenskotor och
svanskotor varierar, likaså antalet refben jemte deras bredd. Särdeles
föränderliga äro äfven storleken och formen på luckorna i bröstbenet,
äfvensom gaffelbenets vinkelöppning och skänklarnas relativa stor-
lek. Munöppningens vidd, ögonlockens längd, yttre näsöppningarnas
och tungans storlek, som icke alltid rättar sig efter näbbens längd,
storleken af kräfvan och matstrupens öfre del, gumpkörtelns utveck-
ling eller förkrympning, antalet af de första vingfjädrarna och stjert-
fjädrarna, vingarnas och stjertens längd i förhållande till hvarandra
och till kroppslängden, benens och fotens längd, antalet af horn-
sköldar på tårna, alla dessa delar af kroppsbygnaden förete stora
olikheter hos olika raser. Perioden för den fullständiga fjäderbekläd-
naden är äfven likaså föränderlig som dunet, hvarmed ungarna äro
beklädda då de lemna ägget. Form och storlek på äggen äro under-
kastade förändringar. Sättet att flyga är äfven olika, och många raser
afgifva olika ljud och visa helt olika sinnesart. Hos vissa raser afvika
slutligen äfven hannen och honan något ifrån hvarandra.
Så kunde man utvälja åtminstone tjugu dufvor, hvilka en orni-
tolog utan betänkande skulle förklara för välbegränsade arter, om
man framlade dem för honom såsom vilda fåglar. Jag tror icke en
gång att någon ornitolog skulle till samma slägte hänföra den en-
gelska brefdufvan, tumletten, Indiska och Spanska dufvan, kropp-
dufvan, påfågeldufvan, isynnerhet om man af hvar och en af dessa
1 Skrattdufvan,
laugher, är icke Columba risoria, utan en tam, såsom det
tyckes i Frankrike och Tyskland och äfven i Sverige okänd dufras. Ö. a.
raser visade honom några ärftliga underraser, hvilka han kunde kalla
arter.
Huru stora än olikheterna må vara emellan de olika dufraserna,
är jag dock öfvertygad om riktigheten af den bland naturforskarna
allmänna meningen, att de alla härstamma från klippdufvan (Colum-
ba livia), om man under detta namn inbegriper åtskilliga geografiska
raser eller underarter, hvilka blott i underordnade kännetecken afvi-
ka från hvarandra. Då några af de skäl, som hafva bestämt mig för
denna åsigt, också äro användbara för andra fall, så vill jag här i
korthet angifva dem. Om dessa olika raser icke voro varieteter och
icke hade sitt ursprung från klippdufvan, så måste de härstamma
från 7—8 stamarter; ty det vore omöjligt att erhålla alla våra tama
raser genom kroasering af ett mindre antal arter. Huru ville man till
exempel få kroppdufvan genom parning af två arter, af hvilka icke
åtminstone den ena egde den ofantliga kräfvan. De antagna vilda
stamarterna måste vidare hafva varit klippdufvor, d. v. s. sådana
som icke lägga ägg i träd, eller icke ens gerna slå sig ned i träd. Men
utom Columba livia och dess geografiska underarter känner man
blott 2 eller 3 arter klippdufvor, men dessa ega icke ett enda af våra
tama dufvors kännetecken. Derföre måste de antagna urstammarna
i de trakter der de först tämdes ännu finnas lefvande, men okända
af ornitologerna, hvilket synes mycket osannolikt på grund af deras
storlek, lefnadssätt och märkvärdiga egenskaper; eller måste de hafva
dött ut i vilda tillståndet. Men fåglar som bygga bo på klippor och
som flyga väl, äro ej lätta att utrota, och våra vanliga klippdufvor,
hvilkas lefnadssätt är lika med våra tama dufvors, hafva ännu icke
kunnat utrotas ens på någon af de smärre britiska öarna eller på
medelhafskusterna. Det antagna utrotandet af så många arter, som
ha lika lefnadssätt med klippdufvan, synes mig derföre vara ett öfver-
iladt antagande. Dessutom äro alla de ofvannämda, så olika raserna
utplanterade i alla verldsdelar och derföre måste väl några af dem
hafva kommit till sin hembygd, och dock är icke en af dem förvildad,
ehuru fältdufvan, det är klippdufvan i dess föga förändrade form, i
några trakter åter blifvit vild. Då nu alla nyare försök visa, att det
möter stora svårigheter att bringa ett vildt djur till fortplantning i
tama tillståndet, så tvingade oss hypotesen om våra husdufvors fler-
faldiga ursprung till det antagandet, att redan i uråldriga tider och
af halfciviliserade menniskor 7—8 arter blifvit så fullkomligt tämda,
att de bibehållit sin fruktsamhet äfven i fångenskapen.
Ett argument, såsom mig tyckes af stor vigt och äfven använd-
bart i andra fall, är det, att de ofvan uppräknade raserna, ehuru
de i allmänhet i konstitution, lefnadssätt, stämma och färg och de
flesta delar af sin kroppsbygnad öfverensstämma med klippdufvan,
dock i andra delar helt visst afvika från denna; i hela duffamiljen
skulle vi förgäfves söka efter en näbb, sådan som den engelska bref-
dufvans, eller den korthöfdade tumlettens eller indiska dufvans, —
eller efter tillbaka riktade fjädrar såsom hos perukdufvan, — eller
efter en kräfva såsom hos kroppdufvan eller efter en stjert såsom
hos påfågeldufvan. Man måste derföre antaga, att den halfciviliser-
ade menniskan ej allenast tämt flera arter, utan äfven vare sig med
afsigt eller af en tillfällighet dertill utvalt särdeles afvikande arter,
och att dessa arter sedermera dött ut och försvunnit. Sammanträf-
fandet af så många sällsamma tillfälligheter synes mig i högsta grad
osannolikt.
Några omständigheter angående fjäderbeklädnadens färg torde
äfven förtjena att här tagas i betraktande. Klippdufvan är skif-
ferblå med hvit öfvergump (hos ostindiska afarten C. intermedia
Strickl., blåaktig), har på stjertspetsen ett svart tvärband och på
de yttre stjertfjädrarna en hvit yttre rand, och två svarta tvärband
på vingarna; några halfvilda och andra såsom det synes fullkomligt
vilda underraser hafva dessutom svarta fläckar å vingarna. Dessa
kännetecken förekomma förenade icke hos någon annan art af hela
familjen. Men nu påträffa vi stundom hos våra tama raser alla dessa
kännetecken väl utvecklade, ända till de hvita ränderna på de yttre
stjertfjädrarna. Ja, om man parar ihop två eller flera fåglar af oli-
ka raser, af hvilka ingendera är blå eller eger något af de angifna
kännetecknen, så visa de deraf uppkomna bastarderna en stor benä-
genhet att plötsligt antaga dessa karakterer. Så sammanparade jag
till exempel enfärgadt hvita påfågeldufvor af mycket konstant ras
med enfärgadt svarta indiska dufvor, hvilken ras så sällan lemnar
blå varieteter, att jag aldrig hört talas derom i England, och jag er-
höll en brun, svart och fläckig afkomma. Jag sammanparade nu en
indisk dufva och en bläsdufva, en mycket beständig ras af hvit färg,
med röd stjert och rödt bläs, och bastarderna voro mörkfärgade och
fläckiga. Då jag vidare parade ihop en bastard af påfågeldufva och
indisk dufva med en bastard af indisk dufva och bläsdufva erhöll jag
en ättling med vackert blå fjäderbeklädnad, hvit öfvergump, dubbelt
svart tvärband på vingarna, svart tvärband och hvita sidoränder på
stjerten, allt så som hos den vilda klippdufvan. Om alla tama ras-
er härstamma från klippdufvan, kan man förklara dessa fakta ur
den bekanta grundsatsen om återgång till stamfädernas karakter.
Om vi åter ville förneka detta, måste vi antaga endera af följande
förutsättningar, som synas mig mycket osannolika: antingen att al-
la de antagna olika stamarterna hade varit färgade och tecknade så
som klippdufvan (ehuru ingen annan nu lefvande art är det), så att
till följd häraf hos alla raser ännu funnes en benägenhet att antaga
denna färgteckning; eller att hvar och en, äfven den renaste ras hade
under de tolf eller på sin höjd tjugu sista generationerna någon gång
blifvit kroaserad med klippdufvan. Jag säger tolf eller tjugu, ty vi
känna intet faktum, som kunde understödja det antagande, att en
afkomling skulle kunna återtaga sina förfäders kännetecken efter en
ännu längre följd af generationer. Om i en ras kroasering med en
annan ras egt rum blott en gång, så blir naturligtvis böjelsen att
återtaga den sednares karakter så mycket mindre, ju mindre främ-
mande blod ännu flyter i den sednare generationens ådror. Har åter
ingen kroasering med främmande ras egt rum och förefinnes likväl
hos båda föräldrarna böjelsen att återtaga en karakter som gått
förlorad sedan flera generationer, så är, trots allt som kan synas
strida häremot, det antagande nödvändigt, att denna benägenhet i
oförminskad grad kan bibehållas under en lång rad af generationer.
Dessa två fullkomligt skilda fall äro ofta sammanblandade i skrifter
öfver ärftligheten.
Slutligen äro alla bastarder, som erhållas genom parning af de oli-
ka dufraserna, fullkomligt fruktsamma. Jag kan bekräfta detta efter
mina egna försök, som jag med afsigt anstält med de mest olika ras-
er. Deremot skall det vara svårt och kanske omöjligt, att anföra ett
fall, då en bastard af två tydligt skilda arter har bibehållit frukt-
samheten. Några antaga, att en långvarig domesticering småningom
förminskar denna benägenhet för ofruktsamhet. Om man får dö-
ma af hundens och några andra husdjurs historia, synes mig den-
na hypotes hafva stor sannolikhet, om dess giltighet inskränkes till
närstående arter. Dock är den ej bekräftad genom något enda direkt
försök. Men att utsträcka detta antagande till ett påstående, att en
fruktsam afkomma skulle lemnas af arter, ursprungligen så vidt skil-
da som brefdufvan, tumletten, kroppdufvan och påfågeldufvan, det
synes mig ytterst förhastadt.
Dessa grunder, osannolikheten, att menniskan redan i uråldriga
tider kunnat bringa till fruktsamhet i tama tillståndet sju till åt-
ta vilda dufarter, som vi nu känna hvarken i vildt eller förvildadt
tillstånd, deras kännetecken, som i så många fall afvika från nästan
alla duffåglars bildning med undantag af klippdufvans, det tillfälliga
återuppträdandet hos alla raser af den blåa färgen och de beskrifna
svarta teckningarna, så väl under fortsatt afvel, som under kroaser-
ing, bastardernas fullständiga fruktsamhet; alla dessa grunder tvin-
ga mig till den slutsats, att alla våra tama dufvor härstamma från
Columba livia och dess geografiska underarter.
Till förmån för denna åsigt vill jag vidare anföra: 1) Att klippduf-
van, C. livia, så väl i Europa som i Indien blifvit befunnen lämplig
att tämjas och att den i sina vanor och i många delar af sin byg-
nad öfverensstämmer med alla våra tama raser. 2) Ehuru en engelsk
brefdufva eller en tumlett i vissa karakterer vidt skiljer sig från klip-
pdufvan, så är det dock möjligt i dessa båda och några andra, ehuru
icke alla fall, att uppställa en nästan oafbruten serie af former emel-
lan de mest skilda bildningar genom att med hvarandra jemföra de
olika underraserna af dessa former och isynnerhet de som härstamma
från skilda trakter. 3) De kännetecken, som isynnerhet skilja de olika
raserna från hvarandra, såsom brefdufvans långa näbb och hudvår-
tor, tumlettens korta näbb och påfågeldufvans talrika stjertfjädrar,
äro hos hvarje ras ytterst föränderliga; förklaringen af detta fenomen
uppskjuta vi till kapitlet om urvalet. 4) Man har funnit dufvor hos
många folkslag, hvilka vårdat dem med yttersta sorgfällighet ända
till passion. Man har i årtusenden tämt dem i alla verldsdelar; den
äldsta berättelsen om dem härstammar från den femte egyptiska dy-
nastien, ungefär 3000 år före Kristus, såsom professor Lepsius med-
delat mig, men Birch säger, att dufvor finnas redan på en matsedel
från den föregående dynastien. Plinius berättar, att romarna be-
talte stora summor för dufvor, ”ja, det har kommit derhän, säger
han, att man räknar deras ras och stamträd”. Omkring år 1600 skat-
tades de i Indien så högt af Akbar Khan, att icke mindre än 20,000
hörde till hofhållningen. Den kunglige historieskrivaren berättar vi-
dare: ”Monarkerna i Iran och Turan sände honom några sällsynta
fåglar. Hans majestät har genom rasernas kroasering, en metod som
ej förr användts, på ett förvånande sätt förädlat dem”. På samma
tid voro holländarna lika passionerade för dufvor som förut de gamla
romarna. Dessa betraktelsers stora vigt för förklaringen af de uto-
mordentliga förändringar som dufvorna hafva undergått skall först
blifva oss tydlig vid afhandlandet om det naturliga urvalet, då vi
äfven få se orsaken hvarföre raserna så ofta hafva ett monströst ut-
seende. För frambringandet af skilda raser är det äfven en mycket
gynnande omständighet, att bland dufvorna en hanne gerna för hela
lifvet sammanparar sig med en hona, och att följaktligen olika raser
kunna hållas tillsammans i ett och samma dufslag.
De tama dufvornas sannolika ursprung har jag behandlat med
någon utförlighet (ehuru äfven den är otillräcklig) af det skäl, att
då jag började underhålla dufvor för att iakttaga deras olika for-
mer, väl vetande huru rena raserna bibehöllo sig, jag sjelf ansåg det
för lika så svårt att tro, att alla dessa raser som nu äro husdjur
kunde härstamma från en och samma stamfader, som att tro på al-
la sparfvars eller någon annan stor fågelfamiljs härstammande från
en gemensam källa. Isynnerhet frapperades jag af en omständighet,
att nämligen nästan alla de som sysselsatt sig med afvel af husd-
jur och kulturväxter, hvilka jag har rådfrågat eller hvilkas skrifter
jag läst, varit fullkomligt öfvertygade om, att de olika raser, med
hvilka hvar och en sysselsatte sig, härstammade från lika så många
ursprungligen skilda arter. Om man, såsom jag har gjort, frågar en
landthushållare om icke Herefordrasen möjligen kunde härstamma
från en långhornig ras, eller båda från en gemensam stamform, blir
svaret ett hånleende. Jag har aldrig funnit en älskare af dufvor, höns,
ankor, kaniner, som icke varit fullt öfvertygad, att hvarje hufvudras
härstammar från en särskild stamart. Van Mons visar i sitt verk öfver
äpplen och päron, huru omöjligt det är för honom att tro, att olika
sorter, till exempel en Ribstonpipping eller ett Codlinäpple skulle
kunna uppkomma af frön af ett och samma träd. Och så kunde jag
anföra otaliga exempel. Detta låter förklara sig, som jag tror, på ett
enkelt sätt. I följd af mångåriga studier hafva dessa personer erhållit
en stor känslighet för skilnaden emellan de olika raserna, och ehuru
de väl veta, att hvarje ras varierar, då de just genom ett noggrannt
urval af sådana små variationer vinna sitt pris försumma de dock att
draga allmänna slutsatser och beräkna icke den summa som erhålles
genom adderandet, hopandet af små förändringar under loppet af
många på hvarandra följande generationer. Och dessa naturforskare,
hvilka antaga, att många våra husdjursraser härstamma från sam-
ma förfäder, ehuru de ännu mindre känna lagarna om ärftlighet och
icke bättre känna mellanlänkarna i den långa serien af afkomlingar,
skola icke de häraf lära försigtighet och icke le åt den tanken, att en
art i naturtillståndet kan härstamma i rätt nedstigande linie från en
annan art? Fordom hyllade grundsatser för urvalet och deras följder.
Vi vilja nu i korthet undersöka, huru de domesticerade raserna
småningom uppkommit af en eller flera närstående arter. En ringa
verkan må dervid tillskrifvas de yttre lefnadsförhållandenas omedel-
bara inverkan och äfven vanan, men det vore djerft att på deras
räkning skrifva olikheterna emellan en arbetshäst och en ridhäst,
en vindthund och en tax, en brefdufva och en tumlett. En af de
märkvärdigaste egendomligheter, som vi iakttaga hos våra husdjur
och odlade växter, är det sätt, hvarpå de lämpa sig icke efter sin
egen fördel, utan efter menniskans nytta och nöje. Några för henne
nyttiga variationer hafva utan tvifvel plötsligt eller med ens upp-
stått; många botanister tro till exempel, att kardtisteln (Dipsacus
Fullonum) med sina hakar, som i användbarhet öfverträffar hvarje
mekanisk inrättning, blott är en varietet af den vanliga Dipsacus, och
hela denna variation torde väl hafva uppkommit plötsligt i en frösådd
af denna sednare. Så är sannolikt äfven förhållandet med taxen, och
det är bekant att det amerikanska anconfåret har uppstått på det-
ta sätt. Men om vi jemföra draghästen med ridhästen, dromedaren
med kamelen, fårarter som passa för odlade trakter med sådana som
trifvas på bergstrakter, hvilkas ull lämpar sig till helt olika ändamål,
om vi jemföra de olika hundraserna, som tjena menniskan hvar och
en på sitt sätt, om vi jemföra den uthålliga stridstuppen med andra
fredliga och tröga raser, med de ständiga värphönorna (”everlast-
ing layers”) som aldrig vilja kläcka, eller med den lilla prydliga ban-
tamhönan, om vi slutligen betrakta massan af åkerväxter, fruktträd,
köks- och trädgårdsväxter, hvilka alla tjena menniskan till nytta eller
nöje, ehuru hvar och en på olika tider och på olika sätt, så måste vi
väl tänka på någon annan orsak än blott föränderlighet. Vi kunna
icke antaga, att alla dessa varieteter uppstått på en gång så fullkom-
liga och så användbara som vi nu se dem för oss, och i sjelfva verket
känna vi mångas historia rätt väl för att veta, att detta icke varit
fallet. Nyckeln till gåtan ligger i menniskans accumulativa valförmå-
ga, det vill säga hennes förmåga att genom ett urval till afvel af
sådana individer, som ega de åstundade egenskaperna, hos hvarje
generation öka dessa egenskaper om ock i ringa grad: naturen lem-
nar småningom mångahanda afvikelser; menniskan summerar dem
i vissa för henne vigtiga riktningar. I denna mening kan man säga,
att hon har skapat sina domesticerade raser.
Det stora värdet af denna grundsats för urvalet är icke hypotetiskt;
ty det är säkert, att några af våra utmärktaste idkare af boskapsafvel
till och med inom en menniskoålder hafva i väsentlig mån modifierat
flera raser af nötkreatur och får. För att till fulla värdet uppskatta
deras verksamhet måste man läsa några skrifter i detta ämne, hvaraf
finnas många, och se sjelfva resultaten. Stuteriegare tala om ett djurs
organisation såsom om något fullkomligt plastiskt, som de kunna
forma nästan helt och hållet efter sitt behag. Om utrymmet tilläte,
kunde jag till bevis anföra många yttranden af de mest sakkunniga
fackmän. Youatt, som sannolikt bättre än någon annan var hemmas-
tadd i landthushållningen och sjelf en god djurkännare, yttrar om
denna grundsats för urvalet, att den ”satte landthushållaren i stånd
att icke blott modifiera karakteren hos sina hjordar, utan att helt och
hållet förändra den. Det är den trollstaf, med hvars hjelp han kallar
i lifvet hvilken form han behagar”. Lord Sommerville säger med an-
ledning af fårrasernas förädling: ”Det är som hade man tecknat en
fulländad form på en vägg och sedan gifvit den lif”. Sir John Sebright
plägade säga angående dufvor, att på tre år skulle han frambringa
en för honom uppgifven fjäderbeklädnad, men sex år behöfde han
för att åstadkomma en önskad form på hufvud och näbb. I Sachsen
är denna grundsatsens vigt för afveln af merinofår så väl känd, att
den följes handtverksmessigt. Fåren läggas på ett bord och studeras
på samma sätt som kännaren studerar en målning. Detta upprepas
tre gånger i månaden och fåren antecknas och klassifieras för hvarje
gång, så att till slut blott de bästa tagas till afvel.
Hvad man i England har åstadkommit synes af de oerhörda pris,
som betalas för djur, hvilka kunna uppvisa ett godt stamträd, och
produkterna hafva exporterats till alla verldsdelar. I allmänhet ås-
tadkommes icke förädlingen genom kroasering af skilda raser. Alla
de bästa auktoriteter uttala sig strängt emot detta förfarande, som
endast kan tillåtas emellan nära beslägtade underraser. Och har en
gång en sådan kroasering egt rum, så är ett sorgfälligt urval ännu
nödvändigare än i vanliga fall. Vore det vid valet blott fråga om
att utvälja en starkt i ögonen fallande variation och använda den
till afvel, då vore grundsatsen så lätt begriplig, att det icke vore
mödan värdt att tala derom. Men dess vigt består i resultatet af
ett genom generationer fortgående hopande af förändringar, som för
det oöfvade ögat äro fullkomligt omöjliga att upptäcka, förändringar,
som jag till exempel förgäfves sökt upptäcka. Icke en menniska bland
tusen har tillräckligt skarpt öga och omdöme att blifva utmärkt i det-
ta fack. Är han i besittning af dessa egenskaper, studerar sitt ämne
i åratal och egnar deråt hela sin lefnad med oböjlig ihärdighet, då
skall han vinna goda resultat och åstadkomma stora förbättringar;
saknar han åter en af dessa egenskaper, så skall han säkerligen miss-
lyckas. Få personer hafva väl en föreställning om, hvilken grad af
naturlig begåfning och huru mångårig öfning behöfves för att blifva
blott en skicklig dufamatör.
Samma grundsatser följas i trädgårdsodlingen, men förändringar-
na uppträda ofta hastigare. Dock lär väl ingen tro, att våra ädlaste
trädgårdsalster hafva uppstått omedelbarligen ur de vilda urformer-
na endast genom obetydliga variationer. I några fall kunna vi bevisa,
att detta icke är förhållandet, då noggranna anteckningar blifvit för-
da, men för att gifva ett slående exempel derpå kunna vi åberopa
krusbären, som ständigt tilltaga i storlek. Hos många praktväxter
varseblifva vi en märkbar förädling, om vi jemföra deras blommor
i våra dagar med afbildningar deraf, som äro gjorda för 20 à 30 år
sedan. Då en växtras en gång är väl utbildad, utsöker odlaren icke
de bästa exemplaren, utan aflägsnar ur sängarna blott de så kallade
”rogues” d. v. s. de som mest afvika från den egendomliga formen.
Vid djurafvel eger samma urval äfven rum, ty hvem skulle så illa
sköta sina djur, att han använde de sämsta till afvel.
Hos växterna gifves det äfven ett annat medel att iakttaga ur-
valets accumulativa verkningar, nämligen att jemföra blommornas
olikhet hos varieteterna af en art i en blomsterträdgård, att jem-
föra olikheten i blad, frukthylsor, rotknölar eller andra delar i kök-
strädgården med olikheterna hos blommorna af samma varieteter,
och olikheterna hos frukterna af en arts varieteter i fruktträdgår-
den med blommornas och bladens karakterer i samma varietetsserie.
Huru olika äro icke bladen hos våra kålsorter, och dock äro deras
blommor så lika! Å andra sidan, huru olika äro icke penséernas blom-
mor, under det att bladen bibehålla samma form! frukterna af våra
krusbärssorter, huru olika äro icke de till form, färg, storlek och
hårighet, under det att blott helt obetydliga olikheter kunna iaktta-
gas hos blommorna! Härmed vill jag icke säga, att varieteterna i ett
hänseende äro väsentligt skilda och i ett annat alldeles icke: detta
händer väl sällan och kanske aldrig. Lagarna för organernas ömse-
sidiga beroende, hvilkas vigt aldrig får förbises, skola alltid föranleda
några olikheter, men i allmänhet kan jag icke hysa något tvifvel om,
att ett fortsatt urval af obetydliga variationer i blad, blommor eller
frukt frambringar sådana raser, som hufvudsakligen i dessa delar
afvika från hvarandra.
Här kunde man göra den invändningen, att principen för urvalet
först sedan knappa tre fjerdedelar af ett sekel funnit en planmäs-
sig användning; säkert är att den först under de sista åren fått en
allmännare spridning, och att flera afhandlingar deröfver uppkom-
mit, och i samma mån hafva också resultaten blifvit hastigare och
vigtigare. Men det är långt ifrån sant, att denna grundsats är en
ny uppfinning. Jag kunde anföra flera bevis, af hvilka visar sig, att
redan i gamla skrifter dess vigt vunnit fullt erkännande. Till och med
i den engelska historiens råa och barbariska tid infördes ofta utsökta
afvelsdjur, och export af sådana var i lag förbjuden; man brukade
äfven nedslagta sådana hästar, som ej hade uppnått en viss storlek,
en sak som väl låter jemföra sig med trädgårdsodlarens bortren-
sande af odugliga växter. Grundsatsen för urvalet finner jag äfven
bestämdt uppgifven i en gammal kinesisk encyklopedi och bestämda
reglor derför finnas uppgifna hos några romerska klassiker. Af några
ställen i första Mosebok framgår, att man redan tidigt hade riktat
sin uppmärksamhet på husdjurens färg. Vilda folkstammar kroasera
stundom ännu sina hundar med vilda hundarter för att förbättra
rasen, hvilket enligt Plinii uppgift skett äfven i fordna tider. Vildar-
na i Sydafrika sammanpara sina dragoxar efter färg och eskimåerna
förfara på samma sätt med sina draghundar; Livingstone berättar,
huru högt goda djurarter skattas af negrer i det inre Afrika, hvilka
aldrig kommit i beröring med européer. Några af de anförda fakta
äro visserligen icke bevis för något verkligt urval; men de visa att
husdjursafveln redan i äldre tider varit föremål för en synnerlig upp-
märksamhet och är det nu äfven hos de råaste vildar. Det vore i san-
ning också förvånande, om ett sådant urval ej skulle hafva tillvunnit
sig uppmärksamhet, då ärftligheten af såväl goda som dåliga egen-
skaper är så påtaglig.
Omedvetet urval.
Skickliga män försöka i våra tider att genom planmässigt urval med
ett bestämdt mål i sigte bilda nya stammar eller underraser, hvilka
skola öfverträffa allt som i den vägen förut åstadkommits. För oss
är dock det slags urval vigtigast, som man kan kalla det omedvetna
och som är en följd af den omständigheten, att hvar och en söker
förskaffa sig de bästa djuren och fortplanta dem. Den som vill hålla
sig rapphönshundar försöker naturligtvis att få så goda hundar som
möjligt och utväljer sedan de bästa af sina egna hundar till afvel;
dervid har han dock ingen afsigt eller förhoppning att åstadkomma
en varaktig förbättring af rasen. Det oaktadt kan man antaga, att
ett sådant förfarande fortsatt under några hundra år skall förän-
dra och förädla raserna, på samma sätt som Bakewell och Collins
m. fl. hafva under sin lifstid åstadkommit väsentliga förändringar i
sina hjordar af nötkreatur genom ett lika förfarande ehuru efter en
planmässig metod. Långsamma och omärkliga förändringar af detta
slag kunde icke blifva märkbara, om man icke sedan lång tid till-
baka hade af de ifrågavarande raserna gjort verkliga mätningar och
sorgfälliga anteckningar, hvilka kunna tjena till jemförelse; stundom
kan man dock träffa på ännu oförädlade eller föga förändrade in-
divider af samma ras i sådana mindre civiliserade trakter, hvarest
deras förädling är mindre långt framskriden. Man har anledning att
tro, att King Charles spaniel sedan denna monarks tid har undergått
flera oafsigtliga förändringar. Några fullkomligt sakkunniga fackmän
hysa den öfvertygelsen, att den långhåriga rapphönshunden (setter)
i rätt nedstigande linie härstammar från denna hundras och san-
nolikt har uppstått genom en långsam förändring af densamma.
Det är bekant, att den korthåriga rapphönshunden (pointer) un-
der sista århundradet genomgått stora förändringar, och dessa anser
man bero hufvudsakligen på kroasering med räfhunden (C. gallicus,
fox-hound); hvad som för oss är af vigt, är att dessa förändringar
skett oafsigtligt och långsamt och hafva dock blifvit så ansenliga,
att, ehuru den gamla rapphönshunden säkert kommit ifrån Spanien,
mr Borrow dock försäkrar, att han i hela Spanien icke sett någon
inhemsk hundras, som liknar vår rapphönshund.
Genom ett likartadt urval och en omsorgsfull behandling har man
bragt de engelska ridhästarna derhän, att de i storlek och snabbhet
öfverträffa sina arabiska stamfäder. Lord Spencer m. fl. har visat, att
nötkreaturen i England hafva tilltagit i vigt och bli nu förr fullvux-
na än förut. Jemför man de uppgifter, som i gamla skrifter finnes
angående brefdufvor och tumletter, med dessa raser, sådana de nu
äro i England, Indien och Persien, så kan man i min tanke steg för
steg tydligt följa deras utveckling från klippdufvans former till sina
nuvarande.
Youatt gifver ett förträffligt exempel på verkningarna af ett lång-
varigare urval, som man så till vida kan kalla omedvetet, som de
dervid verksamma personerna sjelfva aldrig väntade eller önskade
det slutliga resultatet, nemligen skapandet af två helt olika stammar.
De båda hjordar af Leicester-får, som mr Buckley och mr Burgess
underhöllo, ”härstamma från Bakewells ursprungliga stamform och
hafva fortplantats rena i mer än 50 år”, såsom Youatt anmärker.
”Bland alla som känna till saken tror icke någon, att egarna till dessa
hjordar någonsin inblandat främmande blod i den rena Bakewellska
stammen, och dock äro olikheterna emellan dessa båda hjordar nu
så stora, att man tror sig se fullkomligt skilda varieteter”.
Funnes det vildar, så barbariska, att de icke hade någon aning
om karakterernas ärftlighet hos sina husdjur, så skulle de dock under
hungersnöd och andra olyckshändelser, för hvilka vildar så lätt äro
utsatta, vara betänkta på att skydda hvarje djur, som vore nyttigt
för något särskildt ändamål, och ett på sådant sätt utvaldt djur
skulle efterlemna en större afkomma än ett annat af mindre värde, så
att redan på detta sätt ett omedvetet urval egde rum. Hvilket värde
inbyggarna på Eldslandet sätta på sina djur, se vi under hungersnöd,
då de heldre döda och uppäta sina gamla qvinnor än sina hundar.
Hos växterna kan man iakttaga samma gradvisa förädlingspro-
cess genom bibehållandet af de bästa individer utan afseende på om
de visa tillräckliga skiljaktigheter för att redan vid första uppträdan-
det anses för egna varieteter, eller om de uppstått genom kroasering
af två raser eller arter; vi se den äfven i blommornas tilltagande stor-
lek och skönhet hos penséer, dahlier, pelargonier och andra växter
i jemförelse med de äldre varieteterna och deras stamformer. Ingen
skall vänta sig att få en pensé eller en dahlia af bästa beskaffen-
het ur fröen på en vild växt, eller att kunna uppdraga ett päron af
bästa sort af fröen på ett vildt päronträd, ehuru han skulle lyckas
om detta vore ett förvildadt exemplar af en i trädgård odlad vari-
etet. De redan i den klassiska tiden odlade päronträden synas efter
Plinii berättelse hafva varit af temligen underordnadt värde. Jag har
i skrifter rörande trädgårdsodlingen läst uttryck af stor förvåning
öfver trädgårdsmästarnas stora skicklighet att af så torftigt mate-
rial få så lysande resultat, men deras konst var utan tvifvel enkel
och åtminstone hvad resultatet angår omedveten; den bestod blott
deri, att de för hvarje gång utsådde den bästa varieteten och om
tillfälligtvis en ny något bättre varietet bildades, så valdes denna till
vidare behandling. Men den klassiska tidens trädgårdsodlare, som
uppdrogo de bästa päron de kunde åstadkomma, hade ingen aning
om, hvilken herrlig frukt vi en gång skulle äta, och dock hafva vi för
denna frukt att tacka till en del den omständigheten, att de redan
börjat att utvälja och fortplanta de bästa varieteterna.
Den mängd förändringar, som långsamt och oafsigtligt blifvit
hopade på våra kulturväxter, förklarar i min tanke det bekanta fak-
tum, att vi i de flesta fall icke kunna igenkänna den vilda mod-
erväxten och följaktligen icke heller uppgifva, hvarifrån de i våra
blomster- och fruktträdgårdar längst odlade växterna härstamma.
Men om hundrade och tusende år hafva varit nödvändiga att föräd-
la våra kulturväxter till deras nuvarande för menniskan så nyttiga
former, så inse vi äfven orsaken, hvarföre hvarken Australien eller
Goda Hoppsudden eller något annat af ociviliserade menniskor be-
bodt land har erbjudit oss någon växt, som förtjenat att odlas. Vi få
icke tro, att dessa länder med sin rika vegetation af en egendomlig
slump icke af naturen blifvit begåfvade med några till odling använd-
bara örter, utan deras inhemska växter hafva icke genom ett fortsatt
urval fått en så hög grad af förädling, att de kunna jemföras med de
i de civiliserade länderna under lång tid odlade växterna.
Hvad de ociviliserade folkens husdjur beträffar, få vi icke förbise,
att de i allmänhet åtminstone under vissa årstider få sjelfva förskaf-
fa sig sin föda. I olika beskaffade trakter kunna individer af samma
art men af något olika bildning och konstitution trifvas olika väl,
så att den ena trifves bättre i en trakt, den andra i en annan och
på detta sätt kan genom ett slags naturligt urval, såsom vi framde-
les få se, bildas tvänne underraser. Detta förklarar måhända till en
del en uppgift af några författare, att vildarnas djurraser mera visa
karakteren af skilda arter än de civiliserade folkens varieteter.
Enligt ofvan uttalade åsigt om den ytterst vigtiga rol som men-
niskans urval har spelat förklaras äfven den omständigheten, att
våra domesticerade raser i bygnad och lefnadssätt lämpa sig efter
menniskans behof och önskan. Den förklarar äfven i min tanke våra
domesticerade rasers ofta så abnorma karakter och deras i de yttre
kännetecknen vanligen så stora, men i inre delar eller organer relativt
så obetydliga afvikelser. Vid sitt urval kan menniskan svårligen fästa
afseende vid andra än yttre afvikelser och i sjelfva verket bekymrar
hon sig sällan om det inre. Hon kan vidare i sitt val blott upptaga
sådana förändringar, som naturen sjelf i ringa grad erbjuder henne.
Så skulle ingen hafva försökt att göra en påfågeldufva, om han icke
redan förut sett en dufva med ovanligt utbildad stjert, ej heller skulle
någon åstadkommit en kroppdufva, innan han funnit en dufva med
ovanligt stor kräfva. Ju ovanligare och ju mer afvikande en karakter
vid sitt första uppträdande var, desto mer måste den hafva ådragit
sig uppmärksamhet. Dock är ett sådant uttryck som ”försök att göra
en påfågeldufva” i de flesta fall i högsta grad oriktigt. Ty den som
först utvalde till afvel en dufva med något starkare utvecklad stjert
har säkerligen icke drömt om hvad som skulle blifva af denna dufvas
afkomlingar genom dels omedvetet dels planmässigt urval. Kanske
har stamfadern till alla påfågeldufvor blott haft fjorton, något ut-
bredda stjertfjädrar, såsom den Javanesiska påfågeldufvan nu för
tiden, eller såsom individer af andra raser, på hvilka man har funnit
ända till sjutton stjertfjädrar. Den första kroppdufvan har kanske
icke haft sin kräfva mera uppblåst, än måsdufvan nu plägar göra
med öfre delen af matstrupen, en vana som af alla dufamatörer lem-
nas utan afseende, emedan den icke erbjuder någon utgångspunkt
för urvalet.
Men man får icke antaga, att det behöfves stora afvikelser för att
ådraga sig amatörens uppmärksamhet; han iakttager ytterst små
olikheter, och det ligger i menniskans natur att värdera en nyhet
som hon har i sin ego, om den ock är obetydlig. Derföre får man
icke jemföra värdet af de i början obetydliga individuela olikheterna
hos exemplar af samma art med den vigt samma afvikelser få, då
en gång mera rena raser af arten äro bildade. Många obetydliga
afvikelser kunna hafva förekommit ibland dufvor, hvilka betraktats
såsom felaktiga afvikelser från hvarje ras’ fulländade typ, och hafva
på den grund förkastats och sådant händer väl ännu. Vår vanliga
gås har icke lemnat någon värdefull varietet och vid expositioner
af fjäderfä utgifvas derföre den vanliga rasen och Toulouse-rasen för
olika raser, ehuru de skilja sig blott till färgen, den mest föränderliga
af alla karakterer.
Dessa åsigter förklara vidare en anmärkning som ofta göres, att
vi icke veta något om våra rasers ursprung eller historia. Emeller-
tid kan man svårligen säga om en ras, liksom om en språkdialekt,
att den haft ett bestämdt ursprung. En person vårdar och använder
till afvel en individ med ringa afvikelser i kroppsbygnad eller han
nedlägger mer än vanlig omsorg på att sammanpara sina bästa djur
och förbättrar derigenom sin afvel; och de förädlade djuren sprida
sig långsamt i det närmaste grannskapet. Men då de ännu icke kunna
hafva ett bestämdt namn och deras värde ännu ej är särdeles stort,
aktar ingen menniska på deras historia. Om de nu genom samma
långsamma förfarande ytterligare förädlas, utbreda de sig vidare,
uppmärksammas såsom något märkvärdigt och värdefullt och erhål-
la sannolikt nu först en benämning. I halfciviliserade trakter med
dåliga kommunikationer kan utbredandet af en ny underras gå blott
långsamt för sig. Men så snart den nya rasens särskilda värdefullare
egenskaper en gång vunnit fullt erkännande, skall städse den af mig
så kallade principen för det omedvetna urvalet långsamt inverka på
samlandet af rasens karakteristiska egenskaper, af hvad slag de än
må vara, och detta sker måhända mer på en tid än på en annan,
allt efter som en ras stiger eller faller i modet, och mer på en trakt
än i en annan allt efter invånarnas civilisationsgrad. Men utsigterna
att få noggranna uppgifter öfver dylika långsamma, vexlande och
omärkliga förändringar äro ytterst ringa.
Omständigheter, som gynna menniskans valförmåga.
Jag har nu några ord att säga om de omständigheter, som för men-
niskans valförmåga äro gynnsamma eller icke. En hög grad af förän-
derlighet är så till vida uppenbart gynnsam, som den lemnar ett rik-
ligare material till urvalet. Individuela olikheter äro visserligen till-
räckliga för att åstadkomma en betydlig förändring i en viss önskad
riktning (genom ett med yttersta sorgfällighet bedrifvet accumula-
tivt urval i denna riktning), men då sådana för menniskan uppenbart
nyttiga eller behagliga variationer blott tillfälligtvis förekomma, så
måste sannolikheten för deras uppträdande ökas med antalet vår-
dade individer och derföre är detta af högsta vigt för resultatet.
Marshall har en gång sagt om fåren i Yorkshire, att ”emedan de
vanligen tillhöra fattigt folk och för det mesta äro fördelade i små
partier, så kunna de aldrig förädlas”. Å andra sidan hafva sådana
personer, som idka handel med trädgårdsalster och följaktligen upp-
draga samma växter i stort antal, vanligen större framgång än blotta
amatörer. Vill man hålla ett stort antal individer af samma art i en
trakt, fordras det såsom vilkor, att de försättas i gynnsamma lef-
nadsförhållanden, så att de i denna trakt ordentligt fortplanta sig.
Är antalet individer af en art ringa, så användas vanligen alla till
afvel, hurudana de än må vara, och detta är naturligtvis hinderligt
för urvalet. Men den vigtigaste punkten är sannolikt, att djuret eller
växten är för egaren af så stor nytta eller så stort värde, att hans
uppmärksamhet är noggrannt riktad på hvarje, äfven den ringaste
förändring i kroppsbygnad hos alla individer. Är detta icke fallet,
blir resultatet intet. Jag har sett framhållas med eftertryck, att af
en lycklig slump smultron började variera just då trädgårdsodlarna
började fästa sin uppmärksamhet vid växten. Säkerligen hade smul-
tronväxten alltid varierat, sedan den börjat odlas, men man hade
förbisett dess obetydliga afvikelser. Då nu trädgårdsodlarna seder-
mera odlade särskilda växter med större, tidigare eller bättre frukter,
uppdrogo nya plantor af deras frön och sedan åter använde de bäs-
ta individer och deras frön till vidare odling, då lemnade dessa de
många beundransvärda varieteter, som de sista 30 till 40 åren hafva
frambragt.
Beträffande djur af olika kön, har lättheten att förekomma kroaser-
ing ett vigtigt inflytande på bildningen af nya raser, åtminstone i
trakter der redan flera andra raser finnas förut. Här spelar äfven
inhägnandet af olika områden en stor rol. Vandrande vildar eller in-
byggare på öppna slätter hafva sällan mer än en ras af samma art.
Man kan sammanpara två dufvor för hela lifstiden, och detta är en
stor beqvämlighet för amatören, ty i följd deraf kunna många raser
förädlas och bibehållas rena, ehuru de äro blandade i samma dufslag
och denna omständighet har säkerligen märkligt bidragit till bildan-
det af nya raser. Jag vill äfven tillägga, att dufvorna hastigt föröka
sig, och de odugliga individerna kunna utan olägenhet frånskiljas,
emedan de kunna användas till föda. Å andra sidan har man svårt
att sammanpara kattor till följd af deras nattliga ströftåg, och ehuru
barn och qvinnor gerna hålla en katt, ser man sällan en ny ras upp-
komma; de nya raser som vi stundom se äro nästan alltid införda från
andra trakter. Ehuru jag icke betviflar att benägenheten för variation
är olika bland husdjuren, så härrör dock i min tanke sällsyntheten,
eller den totala bristen på skilda raser af katt, åsna, påfågel, gås
o. s. v. hufvudsakligen derpå, att intet urval blifvit användt: katten
är olämplig dertill till följd af svårigheten att åstadkomma parning;
åsnan, emedan den hos oss finnes blott i ringa antal och hos fat-
tigt folk, hvilka föga akta på urvalet; påfågeln, emedan den icke är
lätt att uppföda och icke hålles i större antal; gåsen, emedan den
värderas blott för sitt kött och sina fjädrar. Gåsen tyckes dock hafva
en egendomlig oföränderlig organisation, hvilket icke är förhållandet
med åsnan, ty i några delar af Spanien och Förenta staterna har
åsnan på ett märkvärdigt sätt blifvit förändrad och förädlad.
Några författare hafva påstått, att höjden af variation hos våra
kulturalster snart är uppnådd och sedermera icke kan öfverskridas.
Det vore något djerft att försäkra, att gränsen redan blifvit uppnådd
i något enda fall, ty nästan alla våra djur och växter hafva blifvit i
hög grad förädlade på många vis inom en helt ny period och detta
innefattar variation. Det vore lika djerft att försäkra, att karakterer
som nu hafva uppnått sin yttersta gräns icke skulle kunna under
nya lefnadsförhållanden åter börja variera, sedan de i flera århun-
draden varit oförändrade. Utan tvifvel skall slutligen såsom Wallace
anmärkt en gräns uppnås. Det måste till exempel finnas en gräns för
landdjurens snabbhet, då denna bestämmes af den friktion som skall
öfvervinnas, af kroppsvigten som bäres och kontraktionsförmågan i
muskelfibrerna. Men hvad som för oss är af vigt är, att de domes-
ticerade varieteterna af samma art skilja sig från hvarandra i nästan
hvarje karakter som menniskan observerat och utvalt, vida mera än
de skilda arterna af samma slägte. Isidore Geoffroy S:t Hilaire har
bevisat detta om storleken, och så är förhållandet äfven med färg och
sannolikt med hårets längd. Hvad hastigheten beträffar, som beror
på många kroppsliga karakterer, var Eclipse vida snabbare än nå-
gon hästart, och en draghäst är ojemförligt starkare. Så äfven bland
växterna; fröna af de olika bön- och majsvarieteterna skilja sig vida
mera i storlek än fröna af de skilda arterna i något slägte af samma
två familjer. Samma anmärkning gäller om frukter af plommon och
ännu mera om melon, så väl som i otaliga andra analoga fall.
Till slut en sammanfattning af hvad som blifvit sagdt angående
uppkomsten af alla våra husdjurs och kulturväxters olika raser. En-
ligt min åsigt äro de yttre lefnadsvilkoren af högsta vigt på grund
af deras inverkan på reproduktionssystemet, emedan de härigenom
förorsaka föränderlighet. Det är icke sannolikt, att föränderlighet
tillkommer alla organiska varelser såsom en inneboende och nöd-
vändig egenskap under alla omständigheter, såsom några antaga.
Föränderlighetens verkningar modifieras genom arf och genom regress;
den ledes af många okända lagar, isynnerhet lagen om organernas
ömsesidiga beroende. Något måste tillskrifvas de yttre lefnadsvilko-
rens direkta inverkan, en del organernas större eller mindre an-
vändning och derigenom blir resultatet särdeles inveckladt. I några
fall har sannolikt kroasering af ursprungligen skilda arter haft en
väsentlig andel i bildandet af våra förädlade raser. Om en gång i en
trakt uppstått flera förädlade raser, så har deras tillfälliga kroasering
under samtidigt användande af urval utan tvifvel mäktigt bidragit
till bildande af nya raser; men i min tanke har man mycket öfver-
drifvit vigten af varieteternas kroasering så väl beträffande djuren,
som de växter, hvilka fortplantas med frö. Hos sådana växter dere-
mot, hvilka tidtals fortplantas med sticklingar, knoppar eller dylikt
är vigten af kroasering mellan arter eller varieteter ofantligt stor,
emedan odlaren här helt och hållet lemnar utan afseende bastarder-
nas föränderlighet och ofruktsamhet; de fall, då växter ej fortplantas
genom frön hafva dock ringa betydelse för oss, emedan deras varak-
tighet ej är stor. Öfver alla dessa orsaker till föränderlighet står dock
i verksamhet enligt min öfvertygelse ett fortsatt accumulativt urval,
vare sig detta kommer till användning planmässigt och hastigt eller
omedvetet och långsamt, men med större effekt.
KAPITEL 2
Arternas förändring i naturtillståndet.
Föränderlighet. — Individuela olikheter. — Tvifvelaktiga arter. —
De allmänna och mest utbredda arterna variera mest. — Arterna af
de större slägtena i hvarje land variera oftare än de mindre slägtenas
arter. — Många arter af de större slägtena likna varieteter deri, att
de äro nära beslägtade med hvarandra men på olika sätt, och att de
bebo ett mycket inskränkt område.
Föränderlighet.
Innan vi på de organiska varelserna i naturtillståndet tillämpa de
grundsatser, hvilka vi behandlat i föregående kapitel, måste vi först
undersöka i huru hög grad de äro underkastade förändringar i natur-
tillståndet. För att fullständigt behandla detta ämne fordrades att
uppsätta en lång lista af torra fakta, hvilket jag dock spar till ett
kommande arbete. Jag vill icke heller uppehålla mig vid de olika
definitioner, som gifvits på begreppet art, ty ingen af dem har ännu
tillfredsställt alla naturforskare och vanligen innesluter definitionen
ett obekant element, en särskild skapelseakt. Uttrycket varietet är
57
lika svårt att definiera, gemensamt ursprung är emellertid i allmän-
het deri inbegripet ehuru sällan möjligt att uppvisa. Monstrositet är
efter min uppfattning en ansenlig afvikelse i bildning, som är antin-
gen direkt skadlig eller åtminstone icke nyttig för arten. Några för-
fattare begagna äfven uttrycket variation såsom term för att beteck-
na afvikelser som framkallats af de yttre lefnadsvilkorens direkta in-
flytande och variationer i denna mening anses för icke ärftliga. Hvem
kan dock med visshet säga, att den dvärgartade beskaffenheten af
några snäckor i Östersjöns flodmynningar eller af växterna på alper-
nas höjder eller ett djurs tätare pels i de högre breddgraderna, att
icke dessa afvikelser i vissa fall åtminstone under några generationer
äro ärftliga, och i detta fall borde man i min tanke kalla formen
varietet.
Det kan måhända vara tvifvelaktigt om plötsliga och stora bild-
ningsafvikelser, sådana som vi ofta se hos våra husdjur och kul-
turväxter, isynnerhet de sednare, i naturtillståndet kunna fortplan-
ta sig. Hvarje del af en organism står i ett så underbart samband
med de invecklade lefnadsförhållandena, att det synes lika osanno-
likt, att någon del på en gång uppträdt i sin fullkomlighet, som
att en menniska skulle hafva omedelbart uppfunnit en sammansatt
maskin i dess fulländade form. Under domesticering uppträda of-
ta monstrositeter, som kunna jemföras med normala bildningar. Så
födas ofta svin med ett slags snabel liknande tapirens eller elefan-
tens. Om nu någon vild art af svinslägtet hade en sådan snabel, så
kunde man tro, att denna art hade plötsligt uppträdt såsom mon-
strositet. Men trots ifrigt sökande har det icke lyckats mig att finna i
naturtillståndet goda exempel på arter, hvilkas variationer motsvara
monstrositeterna hos deras slägtingar i tama tillståndet. Uppträda
monströsa former af detta slag i naturtillståndet och fortplantas de
(hvilket icke alltid är fallet), så måste de kroaseras med den vanli-
ga formen, då de blott förekomma enstaka, och fortplantas derföre i
modifieradt tillstånd. Blifva de efter en sådan kroasering beständiga,
så får deras bestånd tillskrifvas den omständigheten, att modifika-
tionen på något sätt är för djuret nyttig under de förhandenvarande
lefnadsvilkoren, så att i detta fall ett naturligt urval kommer i fråga.
Individuela olikheter.
De många obetydliga olikheter, som ofta förekomma emellan afkom-
lingar af likartade föräldrar eller emellan sådana individer, för hvilka
man kan antaga ett likartadt ursprung, kan man kalla individuela
olikheter, emedan de ofta förekomma hos individer af samma art,
som på ett inskränkt område bo nära tillsammans. Ingen tror väl, att
alla individer äro noga bildade efter samma modell. Dessa individu-
ela olikheter äro af stor vigt för oss, emedan de ofta gå i arf, såsom
hvar och en säkerligen haft tillfälle att iakttaga, och härigenom gifva
de tillfälle till ett naturligt accumulativt urval, på samma sätt som
menniskan använder sin accumulativa valförmåga på sina domes-
ticerade raser. Dessa individuela olikheter beträffa dock i allmänhet
endast delar som i naturforskarens ögon äro oväsentliga, men jag
kunde dock äfven af en lång lista af fakta visa, att hos individer af
en art äfven sådana delar variera, som både från klassifikatorisk och
fysiologisk synpunkt måste anses för väsentliga. Jag är öfvertygad,
att den mest erfarna naturforskare skulle förvånas öfver den mängd
af möjliga afvikelser till och med i vigtiga delar, som han kunde
samla, såsom jag har gjort, under årens lopp från goda källor. Men
man måste komma ihåg, att systematikern icke med glädje upptäcker
föränderligheter i vigtiga karakterer, och att det icke gifves mången,
som finner nöje i att sorgfälligt undersöka inre organer och jemföra
dem med hvarandra hos många exemplar af samma art. Så skulle
jag aldrig hafva väntat, att nervstammarna från det stora central-
ganglion hos en insekt kunde väsentligt variera i sina förgreningar,
och dock har sir John Lubbock för kort tid sedan hos slägtet Coc-
cus visat variationer af dessa nerver, som påminna om en trädstams
oregelbundna förgrening. Samma utmärkta naturforskare har äfven
visat, att musklerna hos vissa insektlarver äro långt ifrån likformi-
ga. Författarna röra sig ofta i en cirkel med sina slutsatser, då de
påstå, att vigtiga organer aldrig variera, ty i praxis räkna dessa för-
fattare till de vigtigare organerna just sådana, som icke variera, och
under denna förutsättning kan icke något exempel anföras på ett
varierande vigtigt organ, men från en annan synpunkt torde man
kunna uppräkna flera sådana exempel.
I sammanhang med dessa individuela olikheter står en annan
sak, som synes mig svår att förklara, nämligen de slägten, som stun-
dom kallas proteiska eller polymorfa, emedan deras arter visa en
hög grad af föränderlighet, så att knappt två naturforskare kunna
vara ense om, hvilka former böra betraktas som arter eller varieteter.
Bland växterna vill jag anföra såsom exempel slägtena Rubus, Rosa,
Hieracium, bland foglarna Brushanen (Machetes pugnax) och dessu-
tom flera insekter och brachiopoder. Några arter i dessa polymorfa
slägten hafva fasta och bestämda karakterer. De slägten som i en
trakt visa sig polymorfa äro det äfven i andra trakter med få undan-
tag och att döma efter brachiopoderna hafva de äfven varit det under
förgångna tider. Dessa omständigheter äro så till vida i stånd att ås-
tadkomma förvirring, som detta slags föränderlighet är oberoende
af lefnadsvilkoren. Jag är böjd att antaga, att vi i dessa polymorfa
slägten träffa på afvikelser blott i sådana delar af deras bildning,
som för arten äro hvarken nyttiga eller skadliga och följaktligen icke
komma med i räkningen vid det naturliga urvalet.
Individer af samma art erbjuda ofta olikheter i byggnad, som icke
direkt sammanhänga med föränderligheten, såsom olikheter emellan
de båda könen af flera djur, de två eller tre formerna af sterila honor
eller arbetare bland insekterna, och i många af de lägre djurens out-
vecklade eller larvtillstånd. Det gifves dessutom äfven fall, som lätt
förvexlas med föränderlighet och som ofta äfven blifvit förvexlade
dermed, ehuru de äro vidt skilda derifrån, nämligen fall af dimorfism
och trimorfism. Jag hänvisar till de tre skilda former, hvilka vissa
djur och vissa hermafroditiska växter förete. Wallace, som nyligen
riktat uppmärksamheten på detta ämne, har visat, att några fjäril-
shonor på Malayiska arkipelagen regelbundet uppträda under två
eller tre tydligt skilda former, hvilka icke sammanbindas af några
mellan dem stående varieteter. Många skinnbaggars uppträdande i
bevingadt eller vinglöst tillstånd bör sannolikt betraktas såsom ett
fall af dimorfism och icke af blott föränderlighet. Fritz Müller har
nyligen beskrifvit analoga, ehuru ännu besynnerligare exempel härpå
från hannarna af vissa brasilianska krustaceer; hannen af en Tanais
förekommer regelbundet under två vidt från hvarandra skilda for-
mer utan öfvergångsstadier, den ena har mycket starkare och olika
formade klor för att gripa honan, den andra har i stället sina känsel-
trådar rikligare försedda med lukthår för att hafva mera utsigter att
finna sin hona. Hannarna af en annan krustace, en Orchestia-art,
förekomma under två skilda former, hvilkas klor till skapnad afvika
från hvarandra mer än klorna hos de flesta arter af samma slägte.
Hvad växterna beträffar har jag nyligen visat, att arter af flera vidt
skilda ordningar förete två eller tre former, hvilka skilja sig i flera
vigtiga punkter, såsom pollenkornens storlek och färg; och ehuru alla
dessa former äro tvåkönade, afvika de i alstringsförmåga från hvar-
andra i så hög grad, att de måste befrukta hvarandra ömsesidigt för
att vinna full fruktsamhet. Men ehuru nu de få dimorfa och trimorfa
djur och växtformer, som hittills äro undersökta, icke sammanhänga
genom några öfvergångsformer, så är det dock sannolikt, att sådana
finnas i andra fall. Wallace observerade en fjäril, som på en och sam-
ma ö visade en lång serie af varieteter förenade genom mellanformer,
och de yttersta lederna i denna serie liknade de båda formerna af en
närbeslägtad dimorf art, som förekom på en annan del af Malayiska
arkipelagen. Detsamma gäller om myror; de vanliga arbetsmyrorna
förekomma vanligen i mycket olika former, men i många fall förenas
dessa, såsom vi skola se, genom flera varieteter. Det tyckes likväl
vara ett högst märkvärdigt förhållande, att samma fjärilhona är i
stånd att på en gång framföda tre feminina och en masculin form,
att en krustacéhanne skulle afla en masculin och en feminin form,
alla vidt skilda från hvarandra, och att en tvåkönad växt skulle i
samma frökapsel innesluta tre olika tvåkönade former, och dock äro
dessa fall blott de tydligaste bevis för den allmänna lag, att hvar-
je hona framföder hannar och honor, som i några fall äro på ett
förvånande sätt olika hvarandra.
Tvifvelaktiga arter.
De former som visserligen i ansenlig grad hafva karakteren af arter,
men som äro så lika andra former eller så nära förbundna med
dem genom mellanstående former, att naturforskarna ogerna upp-
taga dem såsom skilda arter, äro i flera hänseenden de vigtigaste för
oss. Vi hafva allt skäl att tro, att många af dessa tvifvelaktiga och
beslägtade former under en längre tid hafva bibehållit sina karakter-
er i sin hemort, tillräckligt länge för att betraktas såsom goda och
äkta arter. Då en naturforskare kan sammanbinda tvänne former
genom andra, som hafva intermediära karakterer, behandlar han i
praxis den ena såsom en varietet af den andra och betraktar den
ovanligare eller den först beskrifna såsom art. Vid afgörandet af en
sådan fråga, om en form bör upptagas såsom varietet af en annan,
möta ofta stora svårigheter, hvilka jag här icke vill uppräkna, äfven
om båda äro förenade genom mellanformer, och det vanliga anta-
gandet att dessa mellanformer äro bastarder undanröjer icke alltid
dessa svårigheter. I många fall blir dock en sådan form betraktad som
varietet af en annan, icke emedan mellanformerna verkligen blifvit
funna, utan emedan analogien föranleder iakttagaren att antaga,
antingen att dessa mellanformer någonstädes äro att finna, eller att
de hafva fordom existerat, och här är stort utrymme för tvifvel och
gissningar.
Vid bedömandet af en sådan forms egenskap af art eller varietet
hafva vi endast en ledning, naturforskarnas åsigt, om den är grundad
på sundt omdöme och rik erfarenhet. I många fall få vi dock taga
vår tillflykt till majoriteten, ty få tydliga och kända varieteter gifvas
väl, hvilka icke af en eller annan kompetent domare blifvit upptagna
som arter.
Att varieteter af sådan tvifvelaktig natur äro långt ifrån sällsyn-
ta, kan ej bestridas. Om man jemför de af olika botanister uppstälda
flororna för Storbritannien, Frankrike och Förenta Staterna, finner
man snart, att ett stort antal former hafva blifvit upptagna af den
ena såsom verkliga arter, under det den andra betraktar dem så-
som blott varieteter. H. C. Watson, till hvilken jag står i förbindelse
för ett välvilligt biträde i flera fall, har uppgifvit för mig 182 en-
gelska växter, som vanligen anses som varieteter men dock af några
botanister förklarats för arter, men härvid har han förbigått mån-
ga obetydliga varieteter, hvilka icke desto mindre af en och annan
upptagits såsom arter, och han har helt och hållet åsidosatt flera
polymorfa slägten. Bland slägten, som innefatta de mest polymorfa
former, räknar Babington 251 arter, Bentham blott 112, en skilnad
af 139 tvifvelaktiga former! Bland djuren, som förena sig blott för
hvarje parning och ofta byta vistelseort, kunna sådana former, som
af zoologer räknas än för arter än för varieteter, sällan förekomma i
samma trakt, men på skilda områden äro de ej ovanliga. Huru mån-
ga af dessa foglar och insekter i Nordamerika och Europa, hvilka
så obetydligt afvika från hvarandra, hafva icke af utmärkta veten-
skapsmän ansetts för otvifvelaktiga arter och af andra för varieteter
eller så kallade geografiska raser! I flera värderika uppsatser, som
Wallace nyligen publicerat öfver åtskilliga djurgrupper, isynnerhet
öfver Malayiska arkipelagens fjärilar, antyder han en indelning i vari-
abla former, lokala former, geografiska raser eller underarter och äkta
representerande arter. De variabla formerna visa betydliga olikheter
inom området af samma ö; de lokala formerna äro på hvarje särskild ö
temligen konstanta och bestämda, men jemför man alla sådana från
de olika öarna, så blifva skilnaderna så små, så talrika och gradvisa,
att det blir omöjligt att bestämma eller beskrifva många af dessa
former, ehuru de extrema formerna äro tillräckligt skarpt bestämda.
De geografiska raserna eller underarterna äro fullständigt fixa och
isolerade landformer, men då de icke afvika från hvarandra genom
starkt markerade och vigtiga kännetecken, ”så kan intet bevis, utan
blott den individuela åsigten bestämma, hvad som bör kallas för art
eller varietet”. Representerande arter intaga i naturens hushållning
på hvarje ö samma plats som de lokala formerna och underarterna,
men då olikheterna emellan dem ehuru ej bestämda äro större än
emellan de lokala formerna och underarterna, så tagas de af natur-
forskarna för goda arter. Icke destomindre saknas ett bestämdt kri-
terium, efter hvilket man kan särskilja variabla former, lokala former,
underarter och representerande arter.
Då jag för många år sedan jemförde foglar från de särskilda
Galapagos-öarna både med hvarandra och med foglar från Amerikas
fastland, blef jag mycket öfverraskad af osäkerheten och den ful-
lkomliga godtyckligheten i bestämmandet af arter och varieteter.
På öarna i den lilla Madeiragruppen finnas många insekter, hvilka
i Wollastons arbete betecknas som varieteter, men med all säkerhet
skulle af mången entomolog förklaras för skilda arter. Äfven Irland
har några få djur, som några zoologer kalla arter, ehuru de i allmän-
het anses för varieteter. Några erfarna ornitologer betrakta vår ripa
(Lagopus) blott såsom en markerad ras af den norska arten, ehuru de
flesta förklara den vara en särskild för England egendomlig art. Ett
stort afstånd emellan tvänne tvifvelaktiga formers hemland bestäm-
mer många naturforskare att förklara dem för arter, men då frågas,
huru stort afstånd är dertill nödvändigt? Om man kallar afstån-
det emellan Europa och Amerika för stort, skall då äfven afståndet
mellan Europa och Azorerna vara tillräckligt, eller Madeira, eller
Canarieöarna, eller emellan de olika öarna af denna lilla överld.
En utmärkt entomolog i Nordamerikas Förenta Stater, B. D.
Walsh, har nyligen riktat uppmärksamheten på några förhållanden,
som äro analoga med dessa lokalformer och geografiska raser, men
dock i visst hänseende olika. Han beskrifver dessa fall utförligt un-
der benämningarna phytophaga varieteter och phytophaga arter. De
flesta växtätande insekter lefva af en växtart eller en växtgrupp,
men några begagna till föda utan åtskilnad flera vidt skilda arter,
utan att deraf variera. Walsh har emellertid observerat andra fall,
då detta framkallade små men konstanta olikheter i färg, storlek
eller beskaffenheten af deras secretioner, antingen hos larven eller
hos den utbildade insekten allena eller hos båda. I ett fall åstadkom
en olika näring små bildningsafvikelser blott hos den utbildade han-
nen, i andra fall åter rönte både hanne och hona inflytande deraf.
Om olikheterna äro något markerade, och om båda könen och al-
la åldrar äro modifierade antagas formerna af alla entomologer för
särskilda arter. Ingen kan här för andra uppgifva en gräns, äfven om
han kan göra det för sig sjelf, och med säkerhet bestämma, hvilka
af de phytophaga formerna böra kallas arter och hvilka af dem äro
varieteter. Walsh räknar för varieteter de former, hvilka kunna an-
tagas hafva bibehållit sin förmåga att otvunget kroaseras, för arter
åter dem som förlorat denna förmåga. Då afvikelserna i alla dessa
fall bero derpå, att insekterna under en längre tid hafva lefvat af ful-
lkomligt olika växter, så kan man icke vänta att finna mellanlänkar
emellan dessa på sådant sätt bildade former, dock måste sådana for-
mer förr hafva funnits och förenat de nu divergerande formerna med
deras gemensamma upphof. Naturhistorikerna förlora derigenom sin
bästa ledtråd vid bestämmandet, om sådana former äro att anse för
arter eller varieteter. Detta är äfven förhållandet med nära besläg-
tade organismer af tvifvelaktig rang, som bebo skilda kontinenter
eller aflägsna öar. Men om ett djur eller en växt har en vidsträckt
utbredning öfver en och samma kontinent, eller om den bebor flera
öar af samma arkipelag, och om den på olika områden visar olika
former, så har man alltid en god utsigt att finna mellanformer, som
förena de extrema formerna med hvarandra; dessa nedsjunka då till
rangen af varieteter.
Några vetenskapsmän förneka en varietetsbildning hos djuren och
gifva derföre de obetydligaste afvikelser värde af specifika karakter-
er, och till och med om samma form identiskt förekom mer i två
skilda regioner eller skilda geologiska perioder, så antaga de, att två
arter uppträda med samma utstyrsel. Uttrycket art blir derigenom
en onyttig abstraktion, hvarunder man förstår en antagen särskild
skapelseakt. Man kan emellertid icke bestrida, att många former
som af kompetenta domare anses för varieteter hafva så fullständiga
artkarakterer, att de af likaså kompetenta män anses för äkta arter.
Men att inlåta sig på frågan, med hvad rätt de kallas arter eller vari-
eteter, så länge icke någon definition af dessa termer blifvit allmänt
antagen, det vore att kämpa mot väderqvarnar.
Många af de väl utpräglade varieteterna förtjena att noga tagas
i betraktande, emedan man har hemtat många interessanta argu-
menter från deras geografiska utbredning, analoga variationer, bas-
tardbildning m. m. för att få stödjepunkter för deras tillbörliga rang.
Utrymmet tillåter mig dock icke att här inlåta mig derpå. Sorgfäl-
lig undersökning skall i de flesta fall bringa naturforskarna till öfv-
erensstämmelse i sådana frågor, huru dylika tvifvelaktiga former
böra anses. Vi måste dock bekänna, att de flesta tvifvelaktiga former
finnas i de bäst bekanta länderna. Jag har blifvit förvånad öfver det
faktum, att af sådana växter eller djur som i sitt naturtillstånd varit
för menniskan af stor nytta eller af någon annan orsak ådragit sig
hennes synnerliga uppmärksamhet hafva nästan öfverallt varieteter
blifvit upptecknade, och dessa varieteter hafva stundom af en eller
annan författare upptagits som arter. Huru sorgfälligt är icke den
vanliga eken studerad: och nu uppställer en tysk författare öfver ett
dussin arter af former som hittills alltid ansetts för varieteter och
i England kunde man anföra de största botaniska auktoriteter, af
hvilka några betrakta de båda formerna pedunculata och sessiliflora
för väl skilda arter, andra deremot för varieteter.
Jag vill här anföra ett nyligen utkommet arbete af A. de Can-
dolle öfver ekarna på hela jorden. Aldrig har någon haft större ma-
terial till att urskilja arterna och ej heller skulle detta ämne kunnat
bearbetas af någon med mera ifver och skarpsinne. Han gifver först
en detaljerad skildring öfver alla punkter i hvilka arternas bygnad
varierar och uppskattar numeriskt afvikelsernas förekomst. Han up-
ptager öfver ett dussin kännetecken hvilka man finner variera på en
och samma gren, stundom efter ålder och utveckling, stundom utan
märkbar orsak. Dylika kännetecken hafva naturligtvis intet specifikt
värde, men såsom Asa Gray anmärker i sitt referat af denna afhan-
dling, de äro sådana som vanligen upptagas i artbestämningarna.
De Candolle säger vidare, att han som arter betraktar de former,
hvilka afvika från hvarandra i kännetecken, som aldrig variera på ett
och samma träd och aldrig äro förenade med mellanformer. Efter
denna uppgift, resultatet af så mycket arbete tillägger han uttryck-
ligen: ”De begå ett stort misstag som alltid upprepa, att flertalet
af våra arter äro tydligt begränsade och att de tvifvelaktiga arter-
na utgöra en minoritet. Detta antogs vara sant, så länge man blott
ofullkomligt kände ett slägte och dess arter grundades på några få
exemplar, det vill säga voro provisoriska. Men så snart vi kommit till
en närmare kännedom om dem, framträdde mellanformerna och tv-
ifvel höjdes mot arternas begränsning”. Han tillägger ytterligare, att
det är just de bäst kända arterna som erbjuda det största antalet
af sjelfständiga varieteter och undervarieteter. Så har den vanliga
eken, Quercus Robur, tjugoåtta varieteter, hvilka med undantag af
sex kunna hänföras till tre grupper eller underarter, Q. pedunculata,
sessiliflora och pubescens. De former, som sammanbinda dessa tre
underarter med hvarandra äro relativt sällsynta, och om dessa nu
sällsynta öfvergångsformer skulle dö ut, så skulle, såsom Asa Gray
anmärker, de tre underarterna förhålla sig till hvarandra på sam-
ma sätt som de fyra eller fem provisoriskt antagna arterna, hvilka
gruppera sig nära omkring den typiska Quercus Robur. Han säger
slutligen, att af de i inledningen uppräknade trehundra till ekfamiljen
hörande arterna åtminstone två tredjedelar äro provisoriska, det vill
säga otillräckligt kända för att passa in i den ofvan gifna definitionen
af begreppet art. Jag bör äfven nämna, att de Candolle icke längre
anser arterna för oföränderliga skapelser, utan han har nu kommit
till det resultat, att teorien om arternas härstammande från hvar-
andra är den naturligaste, och att den äfven ”bäst öfverensstämmer
med de kända fakta ur palæontologi, växt- och djurgeografi, anatomi
och klassifikation”. Dock, tillägger han, ett direkt bevis fattas ännu.
Då en ung naturforskare börjar studera en för honom okänd
grupp af organismer, så förvirras han först vid afgörandet af den
frågan, hvilka kännetecken bestämma arterna och hvilka tillhöra va-
rieteterna, ty han känner ännu intet om beskaffenheten och storleken
af de förändringar som gruppen kan erbjuda, och detta bevisar åt-
minstone, huru allmänt någon föränderlighet förekommer. Men om
han inskränker sina iakttagelser till en klass inom ett visst område,
så skall han snart vara på det klara i denna fråga. Han skall i allmän-
het vara benägen att göra många arter, emedan han anser de af hon-
om observerade formernas olikheter vara betydliga och emedan han
ännu har för ringa kännedom om analoga olikheter i andra grup-
per och andra länder för att kunna beriktiga detta första intryck.
Utvidgar han nu kretsen för sina iakttagelser, så skall han stöta på
flera svårigheter, han skall träffa på ett stort antal närbeslägtade
former. Vidgas hans erfarenhet ännu mer, så skall han slutligen få
klart för sig, hvad han bör kalla art eller varietet, men detta mål skall
han blott ernå, om han medgifver en hög grad af föränderlighet, och
han skall ofta se riktigheten af sina bestämningar dragas i tvifvel
af andra naturforskare. Om han nu får tillfälle att studera besläg-
tade former från andra ej numera sammanhängande länder, i hvilket
fall han knappt torde hoppas att finna mellanstadierna mellan sina
tvifvelaktiga former, så har han ingenting annat än analogien att
stödja sig vid och svårigheterna nå nu sin höjd.
En bestämd gränslinie har säkerligen hittills ej blifvit dragen
hvarken mellan arter eller underarter, det vill säga sådana former,
som enligt några vetenskapsmän nära ehuru ej fullt uppnå rangen
af arter, ej heller mellan underarter och utpräglade varieteter och
slutligen ej heller emellan de ringare varieteterna och individuela
olikheter. Dessa olikheter gripa omärkligt in i hvarandra i en nästan
oafbruten serie, och en serie gör i allmänhet intrycket af en verklig
öfvergång.
De individuela olikheterna, som för systematikern hafva föga
värde, anser jag för oss hafva den största betydelse, emedan de bilda
första steget till sådana obetydliga varieteter, som i naturhistoriska
arbeten anses värda att omnämnas. De varieteter, som äro något be-
tydligare och beständigare, betraktar jag såsom trappsteg, som föra
oss till de mera påtagliga och permanenta varieteterna, såsom dessa
åter föra oss till underarterna och slutligen till arterna. Öfvergången
från ett af dessa trappsteg till ett annat närmast högre kan i några
fall härröra blott från en långvarig inverkan af olika yttre förhållan-
den i skilda länder; dock har jag icke mycket förtroende till denna
åsigt och en varietets öfvergång från en blott obetydligt afvikande
form till en annan som mera skiljer sig från moderväxten tillskrifver
jag verkan af det naturliga urvalet, som hopar individuela afvikelser
i en viss riktning, såsom framdeles närmare skall utvecklas. Jag tror
derföre, att en väl utpräglad varietet med skäl kan kallas för en
begynnande art, men om denna tro låter rättfärdiga sig, det måste
framgå af den allmänna betydelsen af de i detta verk framstälda
fakta och åsigter.
Man behöfver icke antaga, att alla varieteter eller begynnande
arter verkligen stiga till rangen af art, de kunna slockna ut i detta
primitiva stadium eller kunna bestå såsom varieteter under långa pe-
rioder; detta har Wollaston visat vara förhållandet med varieteterna
af vissa fossila landsnäckor på Madeira. Om en varietet frodades, så
att den i antal öfverträffade moderväxten, så skulle varieteten up-
pstiga till rangen af art och arten nedsjunka till rangen af varietet;
eller också kunde varieteten undantränga och utrota moderväxten,
eller slutligen kunde båda fortfarande hafva bestånd jemte hvarandra
såsom oberoende arter. Till detta återkomma vi framdeles.
Af denna framställning är tydligt, att jag anser uttrycket art så-
som en term, godtyckligt och för beqvämlighets skull använd på en
serie af hvarandra liknande individer, och att den icke väsentligt skil-
jer sig från termen varietet, som användes på mindre afvikande och
vacklande former. Termen varietet, såsom skilnad från individuela
afvikelser, är likaså godtycklig och begagnas äfven blott för beqväm-
lighets skull.
De allmänna och vidt utbredda arterna variera mest.
På grund af teoretiska betraktelser trodde jag, att några interessanta
resultater angående de mest varierande arternas natur och förhållan-
den skulle vinnas genom att tabellariskt sammanställa alla varieteter
i flera väl utarbetade floror. I början tycktes mig detta vara en enkel
sak, men H. C. Watson, för hvars värderika tjenster och biträde i
denna fråga jag är särdeles tacksam, öfvertygade mig snart, att det
skulle vara förknippadt med många svårigheter, hvilket Hooker se-
dermera visade ännu bestämdare. Behandlandet af dessa svårigheter
spar jag derföre till ett kommande arbete jemte tabellerna öfver de
varierande arternas numeriska förhållanden. Med Hookers tillåtelse
torde jag få nämna, att han anser de följande satserna för fullkomligt
välgrundade, sedan han sorgfälligt genomläst mina manuskript och
granskat mina tabeller. Men hela detta ämne, som här naturligtvis
måste behandlas i korthet, är temligen inveckladt, och hänsyftningar
på ”kampen för tillvaron” och ”karakterernas divergens” och andra
kapitel äro oundvikliga.
Alphonse de Candolle och andra botanister hafva visat, att så-
dana växter som hafva en vidsträckt utbredning i allmänhet erbjuda
varieteter, och detta kunde vi äfven vänta, då de äro utsatta för oli-
ka fysikaliska inflytelser och komma i beröring med andra grupper
af organismer, hvilket, såsom vi framdeles få se, är af ännu större
vigt. Men mina tabeller visa vidare, att äfven inom ett bestämdt be-
gränsadt område de allmännaste arter, det vill säga, de som förete
största antalet individer och som inom detta område äro mest sprid-
da (hvilket icke får förblandas med ”vidsträckt utbredning” och icke
heller med ”allmänhet”), ofta gifva upphof till varieteter tillräckligt
utpräglade för att uppräknas i ett botaniskt arbete. Det är derföre
också de frodigaste eller, såsom man kan kalla dem, de dominerande
arterna — nämligen de, som hafva den visträcktaste utbredningen
på jordens yta och inom sitt område äro mest spridda och på in-
divider rikast — som oftast lemna väl markerade varieteter eller,
såsom jag betraktar dem, begynnande arter. Detta skulle vi kunna
tänka oss på förhand, ty då varieteterna måste kämpa med andra
invånare i samma trakt för att i någon mån vinna beständighet, så
skola de redan dominerande arterna vara mest i stånd att efterlemna
afkomlingar, hvilka med några lätta modifikationer ärfva de fördelar,
som satt föräldrarna i stånd att få öfvermakten öfver sina grannar.
Vid dessa antydningar om öfvermakten är dock att märka, att de
blott hafva afseende på de former som kunna komma i täflan med
hvarandra eller med andra medlemmar af samma klass eller slägte
med lika lefnadssätt. Med afseende på en arts allmännelighet och
individantal sträcker sig derföre jemförelsen blott till medlemmar af
samma grupp. Man kan kalla en växt dominerande, om den är rikare
på individer och mera spridd än andra växter, som lefva under unge-
fär samma yttre omständigheter på samma område. En sådan växt
blir icke derföre i den här använda mening mindre herskande, att en
vattenconferva eller en parasitsvamp är oändligt rikare på individer
och ännu mera spridd än den. Om åter en conferva eller en para-
sitsvamp i nämda hänseenden öfverträffar sina anförvandter, då är
den dominerande ibland växter af sin klass.
Arterna af de större slägtena i ett land variera oftare än
arterna af de små.
Om man delar de växter, som bebo ett område och äro beskrifna
i en flora, i två delar, af hvilka den ena innehåller arterna af de
större slägtena och den andra arterna af de mindre, så skall man
finna ett större antal af de allmänna och spridda eller dominerande
arterna i den grupp, som innefattar de större slägtena. Detta kunde
vi äfven tänka oss a priori, ty redan det enkla faktum, att många
arter af samma slägte bebo ett land, visar, att landets organiska eller
oorganiska förhållanden innehålla något för slägtet gynsamt, och vi
kunde följaktligen hafva väntat att af de större slägtena, det vill säga
de som hafva ett större antal arter, finna ett proportionsvis större
antal af dominerande arter. Men det är så många orsaker, som sträf-
va att fördunkla detta förhållande, att jag är öfvarraskad att i mina
tabeller finna en så liten majoritet på de större slägtenas sida. Jag vill
här blott anföra två af dessa orsaker. Sötvattensväxter och saltväx-
ter hafva vanligen en vidsträckt utbredning och äro mycket spridda,
men detta tyckes stå i samband med naturen af deras vistelseort och
har föga eller intet sammanhang med storleken af slägtena till hvilka
de höra. Växter som stå på en lägre organisationsgrad äro vanligen
mycket mera spridda än högre organiserade växter och här finnes
heller icke något intimare förhållande till slägtenas storlek. Orsak-
erna till detta sista fenomen skola behandlas i kapitlet om arternas
geografiska utbredning.
Min åsigt, att arterna blott vore starkt utpräglade och begrän-
sade varieteter, ledde mig till den förutsättningen, att arterna af de
större slägtena i ett land skulle oftare förete varieteter än arterna af
de mindre slägtena, ty hvarhelst många närbeslägtade arter hafva
bildats, böra äfven nu i allmänhet bilda sig många varieteter eller
begynnande arter; der många stora träd växa, der vänta vi äfven
att finna unga telningar. Der många arter af ett slägte hafva bildats
genom variation, der hafva omständigheterna varit gynsamma för
variation, och då kunna vi äfven vänta, att omständigheterna fort-
farande skola vara dertill gynsamma. Å andra sidan, om vi betrakta
hvarje art såsom resultatet af en särskild skapelseakt, så finnes intet
rimligt skäl, hvarföre flera varieteter skulle anträffas i en grupp som
har många arter, än i en grupp med få arter.
För att pröfva detta antagandes riktighet har jag ordnat i två
lika delar växterna i tolf olika länder och skalbaggarna i två distrik-
ter, arterna af de större slägtena i den ena gruppen, arterna af de
mindre i den andra och det har oföränderligen visat sig, att de större
slägtena förete varieteter af ett proportionsvis större antal arter än
de mindre slägtena. Bland de större slägtena hafva dessutom de arter
som variera ett vida större antal varieteter, än de arter af de små
slägtena, som förete några varieteter. Till samma resultat kommer
man äfven med en annan indelning och om man ur tabellerna utes-
luter alla slägten med en till fyra arter. Dessa fakta äro lätta att
förklara om man utgår från den åsigten, att arterna blott äro starkt
utpräglade och permanenta varieteter, ty hvarhelst många arter af
samma slägte hafva bildats eller, om uttrycket tillåtes mig, hvarhelst
artfabrikationen har drifvits i större skala, kunna vi vänta oss att
finna fabrikationen ännu i full verksamhet, i synnerhet som vi hafva
anledning att tro, att tillverkningen af nya arter går långsamt för sig.
Och detta är säkerligen fallet, om varieteter betraktas såsom begyn-
nande arter, ty mina tabeller visa tydligt såsom en allmän regel, att
hvarhelst många arter af ett slägte hafva bildats, visa dessa arter ett
antal varieteter eller begynnande arter, som öfverstiger medeltalet
af varieteter. Härmed vill jag icke säga, att alla stora slägten nu
variera betydligt och fortfarande föröka sitt antal, eller att de små
slägtena alls icke bilda några varieteter och nya arter; detta skulle
vara mycket olyckligt för min teori, och geologien bevisar klart, att
små slägten under tidernas lopp hafva betydligt förökats och att de
stora slägtena, sedan de nått sitt maximum, hafva sjunkit tillbaka
och försvunnit. Allt hvad vi här ville visa, är att hvarhelst många
arter af ett slägte bildats, der äro många fortfarande under bildning
och detta är säkerligen riktigt.
Många arter af de större slägtena likna varieteter deri, att
de äro mycket nära men på olika sätt beslägtade med hvar-
andra och hafva ett begränsadt utbredningsområde.
Det finnes ännu andra anmärkningsvärda förhållanden emellan arter-
na af stora slägten och deras upptecknade varieteter. Vi hafva sett,
att det icke finnes någon osviklig skilnad emellan arter och starkt
utpräglade varieteter, och i de fall då mellanstadier emellan de tvifve-
laktiga formerna ännu icke blifvit funna, äro naturforskarna nödgade
att vid bestämningen taga sin tillflykt till graden af olikhet emellan
två former, i det de af analogi bedöma, om olikheterna äro tillräck-
liga för att höja blott den ena eller båda till rangen af arter. Graden
af olikhet är således ett vigtigt kriterium vid bestämmandet, om två
former skola gälla för arter eller varieteter. Men nu hafva Fries och
Westwood gjort den iakttagelsen, den förra på växter, den senare på
insekter, att inom stora slägten graden af olikhet emellan arterna of-
ta är utomordentligt liten. Jag har sökt pröfva detta med siffror och
så vidt mina ofullständiga resultat räcka, har jag funnit det bekräf-
tadt. Jag har derföre äfven rådfrågat mig med några noggranna och
erfarna iakttagare, och efter öfverläggning hafva vi i denna sak var-
it ense. I detta hänseende hafva de stora slägtenas arter en större
likhet med varieteter än de mindres. Detta förhållande kan äfven ut-
tryckas med andra ord, nämligen att i de större slägtena, hvarest ett
proportionsvis större antal varieteter eller begynnande arter ännu
fabriceras, många af de redan färdiggjorda arterna till en viss grad
likna varieteterna, ty de skiljas från hvarandra genom obetydligare
olikheter än vanligt.
Arterna af de stora slägtena äro vidare beslägtade med hvar-
andra på samma sätt som varieteterna af en art. Ingen naturhis-
toriker påstår, att alla arter af ett slägte äro lika väl skilda från
hvarandra; de kunna vanligen delas i subgenera, sektioner eller ännu
mera underordnade grupper. Såsom Fries riktigt anmärker, äro dessa
artgrupper vanligen samlade såsom drabanter omkring vissa andra
arter. Och hvad äro varieteter annat än formgrupper af olika ömse-
sidig slägtskap, samlade omkring vissa former, stamarter? Otvifve-
laktigt finnes en ytterst vigtig skilnad emellan arter och varieteter;
nämligen att graden af olikhet emellan varieteterna, om man jemför
dem med hvarandra eller med stamarten, är vida mindre än emellan
arterna af samma slägte. Men när vi komma att afhandla grundsat-
sen om ”karakterens divergens”, såsom jag kallar den, så skola vi se,
huru detta bör förklaras, och huru de obetydliga olikheterna emellan
varieteterna kunna växa ut till de större olikheterna emellan arterna.
Det finnes ännu en annan punkt som förtjenar att tagas i be-
traktande. Varieteterna äro i allmänhet utbredda öfver ett inskränkt
område, hvilket är lätt begripligt; ty hade en varietet större utbred-
ning än stamarten, så skulle benämningen omvändas. Men det finnes
skäl för det antagandet, att de arter som äro mycket nära beslägtade
med andra och i detta hänseende likna varieteter ofta äro spridda
inom mycket trånga gränser. Så har H. C. Watson påpekat för mig i
sin med omsorg uppstälda växtkatalog öfver London 63 växter som
deri äro upptagna såsom arter, ehuru han anser dem så nära besläg-
tade med andra arter, att deras rang är tvifvelaktig. Dessa sextiotre
tvifvelaktiga arter äro spridda öfver omkring 6,9 af de provinser,
i hvilka Watson indelar Storbritanien. I samma katalog uppräknas
femtiotre erkända varieteter och dessa sträcka sig öfver 7,7 af provin-
serna, under det att arterna, till hvilka dessa varieteter höra, hafva
en utsträckning öfver 14,3 provinser. De erkända varieteterna haf-
va således öfverhufvud taget en nästan lika så inskränkt utbredning
som de nära beslägtade former, hvilka Watson har betecknat såsom
tvifvelaktiga arter, men hvilka af andra engelska vetenskapsmän be-
traktas såsom goda och äkta arter.
Sammanfattning.
Varieteter kunna således icke skiljas från arter annat än genom föl-
jande igenkänningstecken: för det första genom upptäckande af mel-
lanformer; för det andra genom en viss obestämd grad af olikhet, ty
två former som blott obetydligt afvika från hvarandra anses allmänt
blott för varieteter, äfven om sammanbindande mellanformer icke
kunnat påträffas; men denna grad af olikhet, som anses nödvändig
för upphöjandet af tvänne former till rang af art, den är fullkom-
ligt obestämd. I slägten, som hafva ett artantal som öfverstiger
medeltalet hafva arterna också ett antal varieteter som öfverstiger
medeltalet. I stora slägten äro arterna beslägtade men olika nära och
ordna sig gruppvis omkring vissa arter. Sådana arter som äro myck-
et nära beslägtade med andra hafva en inskränkt utbredning. I alla
dessa hänseenden förete arterna af de större slägtena en stor analogi
med varieteter, och dessa analogier äro lätta att förstå, om vi anta-
ga att arterna en gång varit varieteter och hafva uppstått ur dessa;
de äro deremot fullkomligt oförklarliga, om arter äro oberoende
skapelser.
Vi hafva nu äfven sett, att de frodigaste dominerande arterna
af de större slägtena i hvarje klass i medeltal lemna största antalet
varieteter, och såsom vi framdeles skola se, hafva varieteterna benä-
genhet att öfvergå i nya och bestämda arter. Derigenom få också de
större slägtena en benägenhet att förökas, och i hela naturen se vi
hos de nu dominerande lefvande formerna en sträfvan att bibehålla
och utvidga sitt välde genom att lemna efter sig i mängd modifierade
och herrskande afkomlingar. Men å andra sidan äro äfven de större
slägtena, såsom vi framdeles få se, benägna att upplösa sig i små
slägten, och så afdelas organismerna på hela jorden i allt mer och
mer underordnade grupper.
KAPITEL 3
Kampen för tillvaron.
Dess förhållande till det naturliga urvalet. — Uttryckets använd-
ning i vidsträckt mening. — Förökningens geometriska progression.
— Naturaliserade växters och djurs hastiga förökning. — Hinder
för förökningen. — Allmän konkurrens. — Klimatets verkningar. —
Skydd genom individernas antal. — Inveckladt förhållande emellan
alla djur och växter i naturen. — Kampen för tillvaron häftigast
emellan individer och varieteter af samma art, ofta äfven emellan
arter af samma slägte. — En organisms förhållande till en annan
organism är det vigtigaste af alla förhållanden.
Innan vi företaga oss behandlingen af detta ämne, måste jag
förutskicka några anmärkningar för att visa i hvad förhållande kam-
pen för tillvaron står till det naturliga urvalet. Vi hafva funnit i
föregående kapitel, att organismerna i naturtillståndet ega en viss
individuel föränderlighet, och jag tror ej att detta någonsin blifvit
förnekadt. För oss är det af ingen vigt, om en mängd tvifvelak-
tiga former kallas för arter, underarter eller varieteter, eller hvad
rang de två- eller trehundra tvifvelaktiga formerna i Storbritanien
äro berättigade att antaga, blott existensen af utpräglade varieteter
erkännes. Men blotta tillvaron af en individuel föränderlighet och nå-
gra välutpräglade varieteter, om de också äro en nödvändig grund-
77
val för våra betraktelser, hjelpa oss föga att inse, huru arterna i
naturen uppstått. Huru har denna märkvärdiga öfverensstämmelse
uppstått emellan olika delar af organisationen, mellan dem och de yt-
tre lefnadsförhållandena och emellan olika organiska varelser? Denna
öfverensstämmelse se vi utomordentligt tydligt hos hackspetten och
misteln och föga mindre tydligt hos de lägsta parasiterna, som hän-
ga sig fast vid ett däggdjurs hår eller en fågels fjädrar, vi se den
i bygnaden af skalbaggen, som dyker i vattnet, på de hårbeklädda
frön, som af den minsta vindfläkt föras bort, med ett ord vi se denna
öfverensstämmelse öfverallt och i hvarje del af den organiska verlden.
Vidare kan man fråga, kvaraf kommer det, att varieteterna, som
jag kallat begynnande arter, slutligen öfvergå i väl begränsade arter,
hvilka i de flesta fall uppenbarligen äro mera skilda från hvarandra än
varieteterna af samma art? Huru uppstå dessa grupper af arter, hvil-
ka betecknas med benämningen slägten och sinsemellan visa större
olikheter än arterna af dessa slägten? Alla dessa verkningar bero,
såsom vi i nästa kapitel fullständigare skola se, på kampen för till-
varon. Hvarje afvikelse, huru liten den än är och på hvad sätt den
än har uppkommit, om den blott i någon mån är af nytta för indivi-
den af en art, måste under individens oändligt invecklade relationer
till andra varelser och till den yttre naturen sträfva att skydda den-
na individ och att öfvergå på afkomlingarna. Afkomlingarna skola
äfven hafva mera utsigt att öfverlefva alla andra individer af samma
art, hvilka oupphörligen födas men af hvilka blott ett ringa antal
kan blifva vid lif. Denna princip, hvarigenom hvarje liten men förde-
laktig afvikelse bibehålles, har jag kallat det naturliga urvalet för
att beteckna dess förhållande till menniskans urval. Vi hafva sett,
att menniskan genom urval, genom hopande af små men nyttiga
afvikelser, som naturen erbjuder henne, kan vinna stora resultat och
är i stånd att göra de organiska varelserna passande för sina behof.
Men såsom vi framdeles få se, är det naturliga urvalet oupphörligt
verksamt och så ofantligt öfverlägset menniskans svaga bemödanden,
som naturens verk i allmänhet stå öfver konstens.
Vi skola nu litet mera i detalj studera kampen för tillvaron; i
mitt senare arbete skall den såsom den förtjenar i större omfång be-
handlas. Den äldre De Candolle och Lyell hafva filosofiskt och full-
ständigt bevisat, att alla organiska varelser äro underkastade en svår
konkurrens. Hvad växterna beträffar har ingen med mera snille och
skicklighet behandlat detta ämne än W. Herbert, dekanus i Manch-
ester, tydligen på grund af sin vidsträckta erfarenhet i hortikultur.
Ingenting är lättare än att i ord bekänna sanningen af den allmänna
kampen för tillvaron, men ingenting är svårare än att ständigt hafva
den i tanken. Med mindre vi fast inpräglat den i vårt minne, skola
vi blott oklart fatta eller alldeles missförstå naturens hushållning,
med dess fördelningssätt, sällsynthet eller öfverflöd, utslocknande
och förändring. Vi se naturen stråla i sin fulla glans, vi se ofta öfver-
flöd på näringsmedel, men vi se icke eller förgäta, att fågeln, som
sorglöst låter sin sång ljuda omkring oss, lefver af insekter eller frön
och således ständigt mördar ett lif, eller vi glömma, huru många af
dessa sångare eller deras ägg eller deras bon oupphörligt förstöras af
roffåglar och andra fiender; vi tänka ej på, att om näringsämnen nu
finnas i öfverflöd, detta ej på hvarje tid och i alla år är förhållandet.
Uttrycket kampen för tillvaron i vidsträcktare betydelse.
Detta uttryck begagnar jag i en vidsträckt och metaforisk bety-
delse, innefattande de lefvande varelsernas beroende af hvarandra
och (hvad som är vigtigare) skyddandet icke blott af individens lif
utan äfven individernas fortplantning. Med rätta kan man säga, att
två rofdjur af hundfamiljen kämpa med hvarandra för sin näring och
sitt lif under tider af brist, men man kan äfven säga att växten vid
öknens gräns kämpar med torkan för sin tillvaro, ehuru det vore rik-
tigare att säga, att dess tillvaro är beroende af fuktigheten. En växt,
som årligen frambringar tusende frön, af hvilka i medeltal blott ett
kommer till utveckling, kan med skäl sägas kämpa för sin tillvaro
med andra växter af samma eller andra arter, som redan bekläda
jorden. Mistelns tillvaro är beroende af äppleträdet och några andra
trädarter, dock kan man blott i mycket öfverförd bemärkelse säga,
att hon kämpar med dessa träd, ty om för många parasiter växa på
samma träd, skall det förtorka och dö; men växa de på samma gren,
kan man med mera sanning säga, att de kämpa med hvarandra. Då
mistelns frön utspridas af vissa fåglar, så är dess tillvaro beroende af
dessa fåglars existens och man kan säga, att hon kämpar med andra
fruktbärande växter för att locka fåglarna att äta af hennes frukter
och sålunda hellre utströ hennes frön än andra växters. I dessa olika
betydelser, som öfvergå i hvarandra, använder jag för beqvämlighets
skull uttrycket kampen för tillvaron.
Förökningens geometriska progression.
En kamp för tillvaron följer omedelbarligen af organismernas sträf-
van att föröka sig i hög grad. Hvarje varelse, som under sin naturliga
lifstid framalstrar flera ägg eller frön, måste under någon period af
sitt lif eller på en viss årstid eller något år vara utsatt för förstörande
orsaker, annars skulle antalet individer raskt tillväxa i geometrisk
progression i så hög grad, att intet område skulle vara i stånd att
underhålla dem alla. Om derföre flera individer framfödas än som
kunna blifva vid lif, så måste en kamp för tillvaron uppstå antin-
gen emellan individerna af samma art eller emellan flera arter eller
emellan dem och de yttre lefnadsvilkoren. Det är Malthus’ lära, med
mångdubblad kraft öfverflyttad på hela växt- och djurriket, ty i det-
ta fall kan ej blifva fråga om någon artificiel förökning af lifsmedel
eller någon försigtig afhållsamhet från äktenskap. Om derföre några
arter nu tilltaga mer eller mindre raskt i antal, så kunna dock icke
alla samtidigt föröka sig efter samma måttstock, ty verlden skulle ej
kunna rymma dem.
Det är en regel utan undantag, att hvarje organisk varelse till
den grad förökar sig, att jorden snart skulle vara befolkad af afkom-
lingarna af ett enda par, om icke en förstöring inträdde. Till och
med menniskan, som blott långsamt förökar sig, skulle på tjugufem
år fördubbla sitt antal och om förökningen fortgick i samma propor-
tion, skulle jorden bokstafligen inom några tusen år ej hafva plats
för hennes afkomlingar. Linné har redan beräknat, att om en ettårig
växt sätter blott två frön (och det finnes knappt någon växt, som
är så litet produktiv), och om telningarna af dessa frön under nästa
år åter satte två frön och så vidare, skulle på tjugu år antalet af
växtens efterkommande hafva stigit till en million. Man betraktar
elefanten såsom den bland alla kända djur som långsammast förökar
sig, och jag har sökt beräkna det sannolika minimum af dess förökn-
ing; dervid har jag antagit, att den börjar fortplanta sig först vid
sitt trettionde år och fortsätter dermed till sitt nittionde och att
den under denna tid bringar till verlden tre par ungar. Vid sådant
förhållande skulle redan efter femhundra år finnas femton millioner
elefanter, alla härstammande från ett och samma par.
Men vi hafva säkrare bevis för denna sak än blott teoretiska
betraktelser, nämligen de talrikt anförda fallen af vissa djurarters
förvånande hastiga förökning i naturtillståndet, då omständigheter-
na hafva varit gynnsamma under två eller tre års tid. Ännu mera
slående äro de bevis, som lemnas oss af våra i vissa trakter förvildade
husdjur; om uppgifterna om nötkreaturens och hästarnas förökning
i Sydamerika och Australien ej voro till visshet bekräftade, skulle
de hafva varit alldeles otroliga, och dock föröka sig dessa djurarter
långsamt. Växterna visa samma förhållande; man kan uppräkna
fall af införda växter, som på hela öar på mindre än tio år blifvit
allmänna. Några växter som nu äro utbredda i sådant antal öfver
de visträckta slätterna i Laplataområdet, att de der utesluta näs-
tan alla andra växter, äro införda från Europa och likaså gifves det
växter i Orienten, såsom jag hört af dr Falconer, hvilka nu äro ut-
bredda från Cap Comorin till Himalaya och dock blifvit införda dit
efter Amerikas upptäckande. I dylika fall, hvarpå otaliga exempel
skulle kunna anföras, skall ingen antaga att sådana växters och djurs
fruktsamhet plötsligen och tidtals har tilltagit i så hög grad. Den
naturligaste förklaringen är, att de yttre förhållandena varit mycket
gynsamma, att förstöringen af både unga och gamla varit ringa och
att nästan alla afkomlingar varit i stånd att fortplanta sig. I sådant
fall är redan den geometriska progressionen med dess förvånande re-
sultat tillräcklig att förklara på ett enkelt sätt den utomordentligt
hastiga förökningen och införda naturalsters vidsträckta utbredning
i deras nya hemland.
I naturtillståndet frambringa nästan alla växter årligen frön och
bland djuren finnas blott få, som icke årligen para sig. Vi kunna
derföre med tillförsigt påstå, att alla växter och djur föröka sig i ge-
ometrisk progression, att de äro i stånd att med hast befolka hvarje
trakt, i hvilken de kunna existera, och att denna sträfvan att förö-
ka sig i geometrisk progression måste på någon tid af deras lif lida
afbräck genom förstörande inflytelser. Vår noggranna kännedom om
de större husdjuren skulle visserligen kunna missleda vår åsigt i det-
ta hänseende, då vi icke se dem träffas af någon större förstörelse;
men vi glömma, att tusende årligen slagtas till vår näring och att i
naturtillståndet ett lika stort antal väl kan antagas duka under.
Den enda skilnaden emellan de organiska varelser, som årligen
frambringa tusende ägg eller frön, och dem, som blott afgifva några
få, är den, att de senare behöfva några år mer för att under gyn-
samma förhållanden befolka ett område, vore detta aldrig så stort.
Condoren lägger två ägg och strutsen tjugu och dock torde i sam-
ma trakt condoren lätt bli den allmännare af de två. Stormfågeln
(Procellaria glacialis) lägger blott ett ägg och dock tror man, att
han är den talrikaste fågeln i verlden. Den ena flugan lägger hundra
ägg, den andra, till exempel Hippobosca, blott ett, men på detta
allena beror icke antalet individer, som på samma område kunna
uppehålla sig. Ett stort antal ägg är af vigt för en art, för hvilken
tillgången på lifsmedel ofta vexlar, ty det sätter den i stånd att på
kort tid rikligt föröka sig. Men den väsentligaste fördelen af ett stort
antal ägg eller frön ligger deri, att derigenom utjemnas följderna af
en större ödeläggelse, som inträffar under någon lifsperiod, och den-
na period är i allmänhet tidig. Kan ett djur på något sätt skydda
sina ägg eller ungar, så framfödes ett mindre antal och medeltalet
af individer blir detsamma — men om många ägg och ungar du-
ka under, så måste ett större antal framfödas, om icke arten skall
slockna ut. Ett träd som lefver i tusen år behöfver för att bibehålla
antalet individer lika på tusen år sätta blott ett frö, förutsatt att
detta enda ej förstöres och kommer på ett ställe som är lämpligt för
dess utveckling. Medeltalet individer af en växt- eller djurart beror
således blott indirekt på antalet af deras frön eller ägg.
Vid betraktandet af naturen är det nödvändigt att alltid behålla
dessa omständigheter för ögonen och aldrig glömma, att vi om hvarje
organisk varelse omkring oss kunna säga, att han sträfvar att föröka
sitt antal till ytterlighet, men att hvar och en under någon period
af sitt lif är invecklad i en strid med fiendtliga förhållanden och att
en ödeläggelse oundvikligen träffar de unga eller gamla individerna i
hvarje generation eller i återkommande perioder. Så snart ett hinder
öfvervinnes eller ödeläggelsen minskas, så ökas nästan ögonblickligen
individernas antal.
Hinder för förökningen.
De hinder som motverka hvarje arts naturliga sträfvan att föröka sitt
individantal äro föga kända. Betraktar man de frodigaste arterna, så
skall man finna, att ju större deras individantal är, desto mer tilltaga
deras bemödanden att vidare föröka sig. Vi känna icke ens i ett
enstaka fall dessa hinder. Detta skall dock icke öfverraska någon som
betänker huru litet vi i detta hänseende veta om menniskoslägtet,
som dock är vida mera kändt än någon annan djurart. Detta föremål
har redan af flera skriftställare blifvit ganska noggrant behandladt
och i mitt senare arbete skall jag med större utförlighet omnämna
flera af dessa hinder och särskildt närmare belysa de vilda djuren
i Sydamerika. Här vill jag blott anföra några få anmärkningar för
att återkalla i läsarens minne några hufvudpunkter. Ägg och unga
djur synas lida mest, dock är denna regel icke utan undantag. En
ofantlig mängd af växternas frön gå visserligen förlorade, men efter
flera af mig anstälda iakttagelser tror jag, att sådden lider mest af
att gro i en mark, som redan är tätt beväxt med andra växter; de
förstöras äfven i stor mängd af hvarjehanda fiender. Så observerade
jag på ett litet jordstycke af tre fots längd och två fots bredd, huru
alla frön af våra inhemska örter sköto upp och af 357 blefvo icke
mindre än 295 förstörda hufvudsakligen af snäckor och insekter. Om
en gräsvall, som ofta blir slagen (och förhållandet blir detsamma om
den afbetas af kreatur), får obehindradt växa, så skola de kraftigare
växterna småningom döda de mindre kraftiga äfven om de äro fullt
utbildade, och af tjugu arter, som växte tillsammans på ett blott tre
eller fyra fots område, tillintetgjordes i ett sådant fall nio under det
de öfriga växte så mycket yppigare.
Tillgången på näringsmedel för en art bestämmer naturligtvis
den yttersta gränsen för artens tillväxt, men i många fall är det icke
vinnandet af tillräcklig föda som bestämmer en djurarts medelantal,
utan detta beror ofta på, att individerna af en art sjelfva tjena till
föda åt en annan. Det synes derföre icke vara tvifvel underkastadt,
att mängden af rapphöns och hjerpar, harar och dylikt på stora
gods hufvudsakligen beror på utrotandet af de små rofdjuren. Om
i England under de följande tjugu åren intet vildbråd sköts, men
rofdjuren ej heller utrotades, så skulle efter all sannolikhet tillgången
på vildt minskas, ehuru vildbråden nu fällas i hundratusental. Å
andra sidan gifves det äfven många fall, såsom till exempel elefanten
och noshörningen, der någon sådan förstöring från rofdjurens sida
ej kommer i fråga, ty till och med den indiska tigern vågar sällan
anfalla en elefantunge, som skyddas af sin moder.
Klimatet har vidare en väsentlig andel i bestämmandet af mede-
lantalet individer af en art, och jag tror, att en periodiskt inträf-
fande ytterlig köld eller torka är ett af de mest verksamma hinder
för förökningen. Jag beräknade, att vintern 1854—55 på mitt eget
gods ödelade fyra femtedelar af alla fåglar (beräknadt hufvudsak-
ligen efter det ringa antalet bon under påföljande vår), och detta
är en fruktansvärd ödeläggelse, om vi betänka att för menniskor-
na är redan en dödlighet af 10 procent vid epidemier mycket stor.
Klimatets verkan synes vid första påseende vara alldeles oberoende
af kampen för tillvaron, men då klimatet hufvudsakligen förminskar
tillgången på näring, föranleder det den häftigaste kamp emellan de
individer, som söka samma föda vare sig de tillhöra samma art eller
icke. Äfven om klimatet verkar omedelbart, såsom till exempel en
ytterlig köld, så skola de svagaste lida mest eller de som vid vin-
terns annalkande hafva förskaffat sig minst föda. Om vi vandra från
söder till norr eller från en fuktig trakt till en torr, skola vi städse
se några arter blifva allt mer och mer sällsynta och slutligen alldeles
försvinna, och då klimatombytet i detta fall är uppenbart, så sko-
la vi frestas att tillskrifva hela resultatet dess omedelbara inverkan.
Och dock är detta en falsk åsigt; vi glömma att hvarje art, till och
med der den är allmännast, under någon tid af sitt lif är utsatt
för fiender eller konkurrenter om födoämnen eller för brist, och om
dessa fiender eller konkurrenter blott det minsta gynnas genom nå-
gon vexling i klimatet, så tilltaga de i mängd och då hvarje trakt
redan är fullt bebodd, så måste den andra arten vika. Om vi under
vår marsch mot söder se en art i aftagande, så kunna vi vara säkra,
att orsaken dertill ligger lika mycket deruti, att andra arter gynnas,
som deruti att denna skadas; förhållandet är detsamma, om vi gå
norrut, ehuru i ringare grad, emedan antalet arter och följaktligen
antalet medtäflare aftager mot norr. Deraf kommer det, att, om vi gå
mot norr eller bestiga ett berg, vi oftare påträffa förkrympta former,
som härröra från klimatets omedelbart skadliga inflytande, än om vi
gå mot söder eller stiga utför ett berg. Då vi slutligen nå de ark-
tiska regionerna eller de snöbetäckta bergstopparna eller fullkomliga
ödemarker, så utkämpas striden för tillvaron hufvudsakligen med
elementerna.
Att klimatets verkningar företrädesvis äro indirekta genom an-
dra arters gynnande, inses tydligt af den fabelaktiga mängd väx-
ter i våra trädgårdar, hvilka visserligen äro fullkomligt i stånd att
uthärda vårt klimat, men aldrig kunnat naturaliseras, af det skäl
att de hvarken kunna täfla med våra inhemska växter eller motstå
ödeläggelsen genom våra inhemska djur.
Om en art genom mycket gynsamma omständigheter på ett litet
område har förökat sig till ett öfvermåttan stort antal, uppträda ofta
epidemier — så är åtminstone vanligen fallet med våra husdjur —
och här hafva vi ett hinder, som är oberoende af kampen för tillvaron.
Dock synes åtminstone en del af dessa så kallade epidemier häröra af
parasitiska maskar, hvilka af någon orsak i hög grad gynnas, möjligen
genom lättheten att utbreda sig på de tätt samlade djuren, och så få
vi äfven här i viss mån en kamp emellan parasitdjuren och de djur
på hvilka de lefva.
Å andra sidan är i många fall ett stort antal individer af en art
i förhållande till fiendens antal nödvändigt för artens bestånd. Man
kan derföre utan fara så säd, roffrön m. m. i mängd på våra fält,
emedan deras frön då finnas i stort öfverskott i förhållande till de
fåglar, som lefva deraf; dock kunna dessa fåglar, om de hafva öfver-
flöd på näringsmedel under en årstid, ej föröka sig i proportion till
tillgången, ty på vintern kan ej hela antalet finna sin utkomst. Hvar
och en som försökt det vet deremot, huru mödosamt det är att i
trädgård uppdraga frön af hvete eller andra sådana växter, och i
sådana fall har jag förlorat hvarje sädeskorn. Denna åsigt om nöd-
vändigheten af ett stort antal individer af en art förklarar i min tanke
några egendomliga fall i naturen, såsom att mycket sällsynta växter
stundom uppträda i utomordentligt stor mängd på de fläckar der
de förekomma och att många växter, som lefva liksom i samhällen,
äfven just på yttersta gränsen af sitt område bilda sådana samhällen,
det vill säga äro rika på individer. I sådana fall kan man tro, att en
växtart blott kan ega bestånd der lefnadsvilkoren äro så gynsam-
ma, att många individer kunna lefva tillsammans och på detta sätt
skydda arten för ytterlig ödeläggelse. Härvid vill jag tillägga, att i
några af dessa fall äfven den goda verkan af kroasering och de dåliga
följderna af befruktning emellan beslägtade individer böra tagas i
betraktande, men jag vill icke här fördjupa mig i detta invecklade
ämne.
Alla djurs och växters ömsesidiga förhållande i kampen för
tillvaron.
Man anför många exempel, hvilka visa, huru oförmodade de öm-
sesidiga förhållandena äro emellan de organiska varelserna, som på
samma trakt hafva att kämpa med hvarandra. Jag vill anföra blott
ett sådant exempel, som ehuru enkelt har interesserat mig. I Stafford-
shire på en slägtings egendom, der jag hade godt tillfälle till under-
sökning, fans en stor, ytterst ofruktbar hed, som aldrig blifvit rörd
af menniskohand; men några hundra acres af densamma af fullkom-
ligt samma beskaffenhet hade tjugufem år förut blifvit inhägnade
och planterade med skotska furor. Förändringen i den ursprungliga
vegetationen på det inhägnade stället var ytterst märkvärdig, större
än man vanligen iakttager, om man öfvergår från en mark till en an-
nan af helt och hållet olika beskaffenhet. Icke blott talförhållandena
emellan hedväxterna voro alldeles förändrade, utan på planteringen
växte äfven tolf sådana arter (starr och gräs oberäknade), som icke
voro att finna på heden. Verkan på insekterna måste hafva varit ännu
större, ty på planteringen voro sex arter insektätande fåglar allmän-
na, hvilka icke syntes på heden, som deremot besöktes af två eller
tre andra sådana arter. Här se vi huru mäktigt införandet af blott
en enda trädart varit, då ingenting annat blifvit gjordt, med un-
dantag af inhägnandet, så att boskapen var utestängd derifrån. Men
att äfven inhägnandet är ett vigtigt moment, har jag tydligt sett
i närheten af Farnham i Surrey. Der finnas vidsträckta hedar med
några grupper gamla tallar på de aflägsna kullarna; på de sista tio
åren hade ansenliga sträckor blifvit inhägnade och inom inhägnader-
na sköto upp en mängd sjelfsådda unga tallar, så tätt hoppackade,
att alla ej kunde blifva vid lif. Då jag fått veta, att dessa unga tal-
lar ej blifvit sådda eller planterade, blef jag så förvånad öfver deras
antal, att jag strax vände mig åt flera håll för att undersöka hundra
acres af den ej inhägnade heden och jag kunde finna bokstafligen
icke en enda tall med undantag af de gamla planterade grupperna.
Men då jag såg mig närmare omkring bland växterna på den fria
heden, fann jag en mängd telningar och små träd, hvilka hade oup-
phörligt blifvit afbetade af boskapen. På en fläck af en qvadratalns
storlek på flera hundra alnars afstånd från de gamla trädgrupperna
räknade jag trettiotvå afbetade små träd, af hvilka ett visade tjugu-
sex årsringar och således under åratal hade försökt att höja sig öfver
hedens örter, men förgäfves. Det var då icke underligt, att landet så
snart det inhägnades, blef så tätt beväxt med kraftiga unga tallar.
Och heden var dock så ytterligt ofruktbar och vidsträckt, att ingen
skulle hafva trott, att boskapen med denna påföljd skulle här hafva
sökt bete.
Här se vi tallens förekomst absolut beroende af boskapen; i andra
verldstrakter är boskapens tillvaro åter beroende af vissa insekter.
Paraguay bildar måhända det märkvärdigaste exempel härpå, ty här
äro aldrig nötkreatur, hästar eller hundar förvildade, ehuru de söder
och norr derom svärma omkring i vildt tillstånd. Azara och Rengger
hafva visat att orsaken dertill ligger i tillvaron af en liten i Paraguay
allmän fluga, som lägger sina ägg i nafveln på de nyfödda ungarna af
dessa djurarter. Förökningen af dessa så talrikt förekommande flu-
gor måste i allmänhet motarbetas af någon orsak, sannolikt af andra
parasitiska insekter. Om derföre vissa insektätande fåglar i Paraguay
aftogo i antal, så skulle de parasitiska insekterna sannolikt förökas,
och häraf skulle antalet af dessa flugor förminskas, nötkreaturen och
hästarna skulle förvildas och detta skulle åter föranleda en betydlig
förändring i vegetationen, något som jag verkligen på några ställen
i Sydamerika har iakttagit. Detta måste nu i hög grad inverka på
insekterna och härigenom såsom vi sett i Staffordshire på de insek-
tätande fåglarna och så vidare i allt vidsträcktare kretsar. Vi hafva
börjat dessa serier med insektätande fåglar och vi sluta med dem.
I naturen äro förhållandena dock ej alltid så enkla som här. Strid
på strid med vexlande utgång måste oafbrutet återkomma; men un-
der tidernas lopp hålla de olika krafterna mot hvarandra jemnvigt
så noga, att naturen under långa perioder behåller ett oförändradt
utseende, ehuru ofta den obetydligaste småsak är tillräcklig att gif-
va en organisk varelse segern öfver en annan. Det oaktadt är vår
okunnighet så stor, att vi förvånas, då vi höra talas om en organisk
varelses undergång, och då vi icke se orsakerna, så åberopa vi syn-
dafloder till verldens förstöring eller uppfinna lagar för de lefvande
formernas varaktighet.
Jag är särdeles benägen att genom ytterligare exempel visa huru
sådana växter och djur, som på naturens skala stå vidt skilda från
hvarandra, äro förenade genom en väfnad af invecklade relationer.
Jag skall framdeles få tillfälle att visa, att den utländska Lobelia
fulgens i denna del af England aldrig besökes af insekter och föl-
jaktligen på grund af sin egendomliga blombygnad aldrig kan sätta
frukt. Nästan alla våra orchidéer måste ovilkorligen besökas af in-
sekter för att med deras tillhjelp befruktas. Genom försök har jag
öfvertygat mig, att humlor äro oumbärliga till befruktningen af styf-
morsblomman (Viola tricolor, Pensé), ty andra bin slå sig aldrig
ned på dessa blommor. Likaså har jag funnit, att biens besök äro
nödvändiga för befruktningen af flera af våra klöfverarter. Tjugu
blomhufvud af hvitklöfver (Trifolium repens) lemnade mig till exem-
pel 2,290 frön, under det tjugo andra växter af samma art, som voro
oåtkomliga för bien, icke lemnade ett enda. Hundra hufvud af röd-
klöfver (Trifolium pratense) lemnade likaledes 2,700 frön och samma
antal skyddade för humlor lemnade intet! Humlor allena besöka den-
na sista klöfverart, ty andra bin kunna ej komma åt dess honingssaft.
Man har äfven förmodat, att motten bidrager till klöfverns befrukt-
ning, men för min del tviflar jag åtminstone på, att de kunna verka
något på den röda klöfvern, emedan de icke äro tunga nog för att
trycka ned blomkronans sidoblad. Man har derföre skäl att antaga,
att om hela humleslägtet blef sällsynt eller utrotadt i England, måste
äfven styfmorsblomman och rödklöfvern blifva mycket sällsynta eller
helt och hållet försvinna. Antalet af humlor i ett distrikt är åter i
hög grad beroende af antalet åkerråttor, som förstöra deras bon och
honingskakor, och öfverste Newman, som länge har observerat hum-
lans lefnadssätt, tror att mer än två tredjedelar af dem förstöras i
hela England. Men såsom hvar och en vet beror råttornas antal på
antalet kattor och Newman säger, att han i närheten af byar och
små städer har funnit största antalet humlor, hvilket han tillskrifver
mängden af kattor, som utrota råttorna. Det är derföre väl troligt,
att närvaron i stor mängd af ett kattartadt djur på ett område indi-
rekt genom råttor och bin kan hafva inflytande på mängden af vissa
växter derstädes.
Vid hvarje art äro sannolikt olika momenter verksamma såsom
hinder dels på olika perioder af lifstiden, dels på olika årstider; nå-
gra kunna verka kraftigare än andra, men alla tillsammans betinga
medeltalet individer eller artens existens. I många fall låter det visa
sig, att helt olika orsaker på olika trakter hafva inflytande på sam-
ma arts förekomst. Om vi betrakta buskar och örter, som bekläda
en strand, så äro vi benägna att på tillfällighetens räkning skrifva
så väl deras proportionela antal som deras arter. Men huru falsk är
icke denna åsigt. Hvar och en har hört, att om en skog nedhugges
i Amerika, uppträder en fullkomligt olika vegetation, och man har
dock iakttagit, att träden, som växa på de gamla indianska ruiner-
na i de södra staterna af Nordamerika, hvilka en gång måste hafva
blifvit beröfvade sin vegetation, nu visa samma brokiga mångfald och
samma artförhållanden som de omgifvande orörda skogarna. Hvilken
kamp måste icke här hafva egt rum emellan de olika trädarterna, som
alla afkasta årligen sina frön i tusental, hvilket krig emellan insek-
ter, snokar och andra djur med fåglar och rofdjur, hvilka alla sträfva
att föröka sig, hvilka alla lefva af hvarandra eller af träden och de-
ras frön och telningar eller af andra växter, som i början beklädde
marken och härigenom hindrade trädens utveckling. Kastar man en
hand full fjädrar upp i luften, så måste alla falla ned efter bestämda
lagar, men huru enkelt är icke detta fallproblem att lösa i jemförelse
med verkan och återverkan af de tallösa växter och djur, som under
loppet af århundraden bestämt art- och talförhållandena af de träd
som nu växa på de gamla indianska ruinerna.
Ett förhållande emellan tvänne organiska varelser, sådant som
parasiters beroende af den art på hvilken de lefva, eger i allmänhet
rum emellan sådana arter, som stå långt ifrån hvarandra på na-
turens skala; detta är ofta fallet med sådana, om hvilka man riktigt
kan säga, att de kämpa med hvarandra för sin tillvaro, såsom de väx-
tätande däggdjuren och gräshopporna. Men den striden blir nästan
utan undantag den häftigaste, som föres emellan individer af samma
art som bebo samma område, söka samma födoämnen och äro utsat-
ta för samma faror. Emellan varieteter af samma art blir kampen i
allmänhet lika så häftig och stundom se vi striden afgjord på kort tid.
Om vi till exempel så olika hvetevarieteter ibland hvarandra och åter
utså de blandade fröna, så skola några varieteter, som lämpa sig efter
klimatet och jordmånen eller som af naturen äro de fruktsammaste,
besegra de öfriga, lemna mera frön och således redan efter få år helt
och hållet undantränga de öfriga. För att uppdraga ett blandadt
förråd af så närbeslägtade varieteter, som de olika färgade Lathyrus
odoratus måste man hvarje år uppsamla dem särskildt och derefter
blanda dem på nytt i tillbörligt förhållande, om icke de svagare år
från år skola aftaga och slutligen dö ut. Så är förhållandet äfven med
fårraserna; man har påstått, att vissa bergvarieteter af får bringa
andra att dö ut, så att de icke kunna hållas tillsammans. Samma
resultat har man äfven fått, då man hållit flera varieteter blodiglar
tillsammans. Man kan till och med betvifla, att varieteterna af nå-
gon kulturväxt eller något husdjur ega så noga samma styrka, vana
och konstitution, att de ursprungliga talförhållandena i en bland-
ning af dem skulle kunna bibehålla sig ens under ett halft dussin
generationer, om man lät dem kämpa med hvarandra såsom de or-
ganiska varelserna i naturtillståndet och icke årligen sorterade fröna
eller ungarna.
Kampen för tillvaron häftigast emellan individer och vari-
eteter af samma art.
Då arterna af ett slägte vanligen ehuru ej alltid hafva mycken likhet
med hvarandra i vana och konstitution och alltid i skapnad, så blir
kampen emellan arter af ett slägte, om de komma i täflan med hvar-
andra, vanligen hårdare än emellan arter af olika genera. Vi se detta i
en svalarts utbredning öfver Förenta Staterna, hvarest den utträngde
en annan art. Utbredningen af misteltrasten (Turdus viscivorus) i
några delar af Skottland har föranledt talltrastens (Turdus musicus)
minskning. Huru ofta höra vi icke, att en råttart i de mest olika
klimat har intagit en annans plats. I Ryssland har den lilla kak-
erlackan (Blatta orientalis) öfverallt drifvit framför sig sina större
anförvandter. Våra bin, som nu blifvit införda i Australien, äro på
väg att utrota de små inhemska bien, som ej hafva gadd. En art åk-
ersenap har utträngt en annan, och så vidare i andra fall. Vi kunna
oklart inse, hvarföre striden är häftigast emellan de mest beslägtade
formerna, som nära på intaga samma plats i naturens hushållning,
men sannolikt skola vi i intet enda fall vara i stånd att angifva huru
det tillgått, att i den stora kampen för tillvaron den ena har vunnit
segern öfver den andra. Af föregående framställning kan man draga
en slutsats af största vigt, att hvarje organisk varelses bildning står
i det innerligaste, ehuru ofta fördolda sammanhang med skapnaden
af alla andra organiska varelser, med hvilka den kommer i strid om
näring eller bostad, för hvilka den måste fly och af hvilka den lefver.
Detta är klart af bygnaden af tigerns tänder och klor, af formen
på benen och fötterna hos de parasiter, som hänga fast på tigerns
hårbeklädda kropp. På lejontandens vackert befjädrade frön och på
vattenbaggens afplattade, hårbeklädda ben synes genast deras rela-
tion inskränkt till luften och vattnet. Men fördelen af fjäderförsedda
frön står utan tvifvel i nära förhållande till landets beskaffenhet, som
är så tätt beväxt, att fröna först måste drifvas vida omkring i luften
för att kunna falla ned på en ännu fri mark. Vattenbaggen är genom
skapnaden af sina ben lämpad till dykning, hvarigenom han sättes i
stånd att täfla med andra vatteninsekter, att jaga sitt eget byte och
att fly undan för andra djur, som anfalla honom.
Det förråd af näringsämnen, som är nedlagdt i många växters
frön synes vid första påseende ej stå i något förhållande till andra
växter. Men de unga telningarnas lifliga tillväxt, som uppspira ur
sådana frön (såsom ärter och bönor) om de sås ut midt ibland högt
gräs, gifver mig anledning att tro, att detta förråd hufvudsakligen är
bestämdt att påskynda den unga telningens tillväxt under det den
har att kämpa med andra, kraftiga, omgifvande växter.
Hvarföre fördubblar och fyrdubblar icke en växt sitt antal i sitt
utbredningsområde? Vi veta, att den rätt väl kan uthärda litet mer
eller mindre hetta och köld, torka och fuktighet, ty i alla händelser
utbreder den sig i något varmare eller kallare, torrare eller fukti-
gare områden. I detta fall inse vi väl, att om vi ville i tanken gifva
växten förmåga att vidare utbreda sig, så måste vi gifva den nå-
gon fördel öfver de med henne täflande växterna, eller de djur, som
lefva af henne. Vid gränsen af hennes geografiska utbredning skulle
en efter klimatet lämpad förändring i konstitution uppenbarligen
vara af väsentlig fördel för våra växter, men vi hafva skäl att tro,
att få växter och djur utbreda sig så långt, att de förstöras genom
klimatets stränghet allena. Blott då vi komma till lifvets yttersta
gränser i allmänhet, i de arktiska regionerna eller vid den torra ök-
nens gräns, blott der upphör denna täflan. Landet må vara hur kallt
och torrt som helst, alltid skola några arter eller några individer
af samma art täfla med hvarandra om de varmaste eller fuktigaste
fläckarna. Om en växt- eller djurart i någon ny trakt försättes ib-
land nya medtäflare, så måste äfven de yttre lefnadsförhållandena
väsentligen förändras, om också klimatet förblifver detsamma som
i den gamla hemorten. Ville vi höja denna arts medeltal i den nya
hemorten, så måste vi låta den undergå förändringar olika med dem,
som i dess egentliga hemland hafva samma verkan; ty vi måste gifva
den fördelar öfver medtäflare eller fiender af ett helt annat slag.
Det är lätt nog att i tanken gifva en viss växt- eller djurform
någon fördel öfver en annan, men sannolikt skulle vi i praxis icke
i något enda fall veta hvad som borde göras för att vinna detta
mål. Det skulle öfvertyga oss om vår obekantskap med alla organ-
iska varelsers ömsesidiga förhållande, en öfvertygelse, som är likaså
nödvändig, som den tyckes svår att vinna. Allt hvad vi kunna göra,
är att städse hålla i minnet, att hvarje organisk varelse sträfvar att
föröka sitt antal i en geometrisk progression, att hvar och en under
någon period af sitt lif, på någon viss årstid, i hvarje generation eller
med oregelbundna mellantider måste kämpa för sin tillvaro och är
utsatt för tillintetgörelse. Om vi reflektera öfver denna kamp för till-
varon, så kunna vi trösta oss med den tanken, att naturens krig icke
är oafbrutet, att all fruktan är främmande, att döden i allmänhet
är snabb, och att det är det kraftigare, det friskare, det lyckligare
slägtet, som lefver qvar och förökar sig.
KAPITEL 4
Det naturliga urvalet.
Det naturliga urvalet; dess verksamhet jemförd med menniskans ur-
val; dess verkan på egenskaper af ringa vigt; dess verksamhet på alla
åldrar och kön. — Sexuelt urval. — Om allmänheten af kroasering
emellan individer af samma art. Gynsamma och ogynsamma om-
ständigheter för det naturliga urvalet, isynnerhet kroasering, isoler-
ing, antal af individer. — Långsam verkan. — Tillintetgörelse genom
det naturliga urvalet. — Karakterens divergens med afseende på in-
byggarnas olikhet inom ett litet område, och på naturalisering. — Det
naturliga urvalets verkan på afkomlingar af gemensamma föräldrar
genom karakterens divergens och genom tillintetgörelse. — Förklarar
alla organiska varelsers gruppering. — Framåtskridande i organisa-
tion. — Bibehållandet af ofullkomliga former. — Invändningar. —
Oinskränkt förökning af arter. — Sammanfattning.
Denna kamp för tillvaron, som vi i förra kapitlet allt för kort
afhandlat, hvilka verkningar kan den åstadkomma med afseende på
föränderligheten? Kan principen om urvalet, så mäktig i menniskans
hand äfven tillämpas i naturen? Vi skola se, att dess verkningar i
naturen äro utomordentliga. Vi måste ihågkomma, i huru ändlöst
95
antal af besynnerligheter våra kulturalster visa variationer och äfven
naturens alster ehuru i mindre grad, och huru stark benägenheten
hos dessa variationer är att gå i arf. Men den föränderlighet, som
vi nästan öfverallt bland våra kulturalster påträffa, är såsom Hook-
er och Asa Gray riktigt anmärka, icke direkt menniskans verk; hon
kan hvarken framkalla nya variationer, ej heller förhindra deras up-
pkomst, hon kan blott bibehålla dem som erbjudas henne och förö-
ka dem. Utan beräkning försätter hon de organiska varelserna un-
der förändrade lefnadsvilkor och variationerna begynna. Men likar-
tade omvexlingar i lefnadsförhållandena kunna äfven förekomma i
naturen och förekomma der äfven. Vi måste också ihågkomma, i
huru oändligt inveckladt förhållande alla lefvande varelser stå till
hvarandra, huru de lämpa sig efter hvarandra och efter de naturli-
ga lefnadsförhållandena och hvilken oändlig mängd bildningsförän-
dringar kunna gagna hvarje varelse under vexlande lifsvilkor. Om
man ser, huru många för menniskan nyttiga variationer otvifvelak-
tigt förekomma, kan man då anse det för osannolikt, att under lop-
pet af tusentals generationer andra variationer förekomma, mer eller
mindre fördelaktiga för hvarje varelse i den stora och invecklade kam-
pen för tillvaron? Men om sådana förekomma, kunna vi då ännu tvi-
fla, att de individer (då flera individer födas, än som kunna fortlefva)
som hafva någon om ock ringa fördel öfver de andra hafva största
sannolikheten att öfverlefva de andra och fortplanta sin typ? Å an-
dra sidan kunna vi med visshet antaga, att en variation som är det
minsta skadlig är hemfallen till undergång. Detta bibehållande af
fördelaktiga och förkastande af ofördelaktiga variationer är hvad jag
kallar det naturliga urvalet. Förändringar, som äro hvarken nytti-
ga eller skadliga lemnar det naturliga urvalet orörda, och de blifva
qvar såsom ett vacklande element, sådant vi måhända se det i de så
kallade polymorfa arterna eller blifva slutligen fixa, alltefter organ-
ismens och lifsvilkorens beskaffenhet.
Man har missförstått uttrycket det naturliga urvalet eller funnit
det olämpligt. Några hafva till och med ansett, att det naturliga ur-
valet leder till föränderlighet, då det likväl blott föranleder sådana
förändringars bestånd, som för organismen äro af nytta under dess
egendomliga lefnadsförhållanden. Ingen förebrår landbrukaren, att
han talar om de stora verkningar menniskans urval åstadkommit,
och i detta fall måste de individuela egendomligheter, som men-
niskan med ett visst mål i sigte väljer till fortplantning, först hafva
förekommit i naturen. Andra hafva gjort den invändningen, att or-
det val förutsätter ett medvetet väljande hos djuren, som undergå
förändringarna; man har till och med framhållit, att växterna icke
hafva någon vilja och derföre skulle uttrycket icke kunna användas
på dem. Otvifvelaktigt är uttrycket i bokstaflig bemärkelse oriktigt,
men hvem klandrar kemisten derför att han talar om sina elementers
valfrändskap, men icke kan man i egentlig mening säga, att en syra
väljer sin bas för att förena sig med. Man har sagt, att jag talar
om det naturliga urvalet såsom om en gudomlig makt, men hvem
kan förebrå någon, att han talar om attraktionen som styr planeter-
nas rörelser? Hvar menniska vet hvad som menas med dessa bildliga
talesätt, de äro för korthetens skull nödvändiga. Det är lika svårt att
undvika en personifiering af ordet natur, men med natur menar jag
blott de förenade verkningarna och resultaten af det stora antalet
naturlagar, och med naturlagar fenomenens kända successiva upp-
trädande. Sådana ytliga invändningar hafva ingen vigt för den som
gjort sig litet förtrogen med det vetenskapliga språket.
Det sannolika förloppet vid det naturliga urvalet inse vi lätt, om
vi fästa oss vid ett specielt fall, ett land som undergått någon fysisk
förändring till exempel i klimatet. Proportionerna af inbyggarnas
antal skola omedelbart förändras och en eller annan art skall helt
och hållet dö ut. Inbyggarna på en trakt stå vidare, såsom vi hafva
sett, i ett intimt och inveckladt beroende af hvarandra, och deraf
kunna vi sluta, att oberoende af klimatets förändringar olikheten i
antal af en del af invånarna äfven skall hafva ett väsentligt inflytande
på de öfriga. Har landet öppna gränser, skola säkerligen nya former
invandra och äfven detta skall märkbart störa förhållandet emellan
de gamla invånarna; vi erinra oss, hvilka stora följder införandet af en
enda trädart eller däggdjursart haft i de ofvan meddelade exemplen.
Hade vi deremot för oss en ö eller ett delvis naturligen inhägnadt och
afstängdt land, så att nya och mera passande former i större antal ej
kunde tränga in på området, så skulle vi i naturens hushållning finna
luckor, som skulle bättre fyllas af på vederbörligt sätt modifierade
individer af de ursprungliga invånarna, ty hade landet varit öppet
för inflyttning, så skulle de nykomna hafva fyllt dessa luckor. Hvarje
liten afvikelse, som under tidernas lopp utvecklat sig och på något
sätt gynnat individerna af den ena eller andra arten, skulle i detta
fall hafva utsigt att ega bestånd och det naturliga urvalet hafva fritt
spelrum för sitt förbättringsarbete.
Såsom vi hafva visat i första kapitlet, hafva vi goda skäl för
det antagandet, att en förändring i lefnadsomständigheter förorsakar
eller förökar föränderligheten hufvudsakligen genom sitt inflytande
på det reproduktiva organsystemet. I det fall vi nu tänkt oss haf-
va vi antagit en förändring i de yttre omständigheterna, och detta
skall säkerligen vara gynsamt för det naturliga urvalet derigenom att
sannolikheten för nyttiga variationers uppträdande på samma gång
blifvit större, och om icke några nyttiga variationer förekomma, kan
naturen icke göra något val. Dertill behöfves visst icke någon ansen-
ligare grad af föränderlighet, ty på samma sätt som menniskan kan
vinna stora resultat genom att samla blott individuela olikheter i en
och samma riktning, så står detta äfven i naturens förmåga, det är
för henne blott mycket lättare, då hon har ojemförligt mycket län-
gre tid till sin disposition. Ej heller tror jag, att någon stor fysisk
förändring till exempel i klimat, eller en ovanlig grad af isolering till
skydd för inflyttning är nödvändig för bildandet af nya och outfyllda
luckor, som det naturliga urvalet bör fylla genom modifiering och för-
bättring af några varierande inbyggare. Ty då alla invånarna i hvarje
trakt med väl afvägda krafter ligga i en beständig kamp med hvar-
andra, så äro ofta ytterst små afvikelser i bygnad eller lefnadsvanor
tillräckliga att gifva en invånare någon öfvervigt, så länge han lefver
under samma förhållanden och begagnar samma näringsmedel och
försvarsmedel. Man kan icke uppgifva någon trakt, i hvilken alla
naturliga invånare så fullkomligt passa för hvarandra och för de yt-
tre förhållanden under hvilka de lefva, att icke någon af dessa skulle
kunna förädlas, ty i alla trakter äro de inhemska produkterna till
den grad besegrade af naturaliserade alster, att de hafva låtit dessa
främlingar taga landet definitivt i besittning. Och då främlingarna
öfverallt hafva tillintetgjort en del af de infödda, så kunna vi utan
fruktan draga den slutsatsen, att de öfriga undergått några förde-
laktiga modifikationer, så att de bättre kunnat göra motstånd mot
inkräktarna.
Då menniskan genom sitt omedvetna eller metodiska urval kun-
nat vinna sådana resultat, hvad skall då icke naturen kunna åstad-
komma? Menniskan kan blott verka på synliga och yttre karakterer;
naturen, om det tillåtes att personifiera det naturliga bibehållandet
af föränderliga och gynnade individer under kampen för tillvaron,
naturen frågar icke efter utseendet, såvida det icke kan vara nyt-
tigt för ett visst ändamål. Hon kan verka på hvarje inre organ, på
den minsta skilnad i organisation, på hela lifsmaskineriet. Menniskan
väljer blott för sin egen nytta, naturen blott för den varelses nytta,
som hon skyddar; hvarje af henne utvald karakter bibehålles der-
före i full verksamhet och varelsen försättes under gynsamma yttre
omständigheter. Menniskan håller på samma ställe individer födda
i flera klimat och låter sällan en karakter blifva verksam på något
särskildt och passande sätt, hon sätter lång- och kortnäbbade dufvor
på samma kost, hon använder ett långryggigt och ett långbent däg-
gdjur till samma arbete, och utsätter kortulliga och långulliga får för
samma klimat. Hon låter icke den kraftfullare hannen sjelf tillkämpa
sig sin hona, hon förstör icke alltid de ofullkomligare djuren, utan
skyddar snarare alla sina produkter, så mycket i hennes makt ligger,
under hvarje årstid. Ofta börjar hon sitt urval med en till hälften
monströs form eller åtminstone med en mera framstående variation,
som fängslar hennes öga eller lofvar henne någon synbar fördel. I na-
turen deremot kan redan den minsta afvikelse i kroppsbygnad vara
nog att upphäfva den jemvigt som hittills egt rum emellan de käm-
pande formerna och härigenom vinna bestånd. Huru vexlande äro
icke menniskornas önskningar och sträfvanden, huru kort är hennes
lif och huru torftiga äro icke hennes produkter i jemförelse med dem,
som naturen samlat under loppet af hela geologiska perioder! Böra
vi då förundra oss öfver, att naturprodukterna hafva en vida mer
äkta karakter än menniskans, att de vida bättre passa för de mest
invecklade lefnadsvilkor och bära prägeln af ett vida högre mäster-
skap?
I figurlig mening kan man säga, att det naturliga urvalet är dagli-
gen och stundligen sysselsatt öfver hela verlden med att pröfva hvarje
variation äfven den obetydligaste, förkastande hvad som är dåligt och
behållande och förbättrande det som är godt, stilla och obemärkt,
alltid och allestädes der tillfälle erbjudes arbetande på fulländandet
af hvarje organisk varelse med afseende på dess organiska och oorgan-
iska lefnadsvilkor. Vi se intet af dessa långsamma förändringar till
framåtskridande, förrän tidens finger visar på en förlupen verldspe-
riod, och då är vår blick i de längesedan förflutna geologiska peri-
oderna så otillräcklig, att vi ingenting annat se, än att lifsformerna
nu äro helt andra än de varit.
För att en högre grad af modifikation under århundradens lopp
skall kunna uppkomma, är det nödvändigt, att en varietet, en gång
bildad, ånyo varierar om också först efter en längre period, och att
dess variationer bibehållas om de äro goda, och så vidare. Ingen
naturhistoriker skulle väl vilja neka, att varieteter stundom förekom-
ma, som mer eller mindre afvika från föräldrarnas stamform; men att
denna förvandlingsprocess skulle kunna fortgå i oändlighet, det är ett
antagande hvars riktighet måste bedömas efter dess öfverensstäm-
melse med de allmänna naturföreteelserna och efter dess förmåga
att förklara desamma. Den vanliga åsigten, att föränderligheten icke
kan öfverskrida en viss gräns, hvilar lika väl blott på ett antagande.
Ehuru det naturliga urvalet blott kan verka i och för hvarje
varelses bästa, så beröras deraf äfven egenskaper och bildningar,
som vi blott kunna tillägga en underordnad vigt. Om vi finna bladä-
tande insekter gröna, barkätande gråspräckliga, fjellripan om vintern
hvit, om vi se, att skotska ripan har ungefär hedens färg, orren torf-
mossens, så hafva vi skäl att antaga, att sådana färger äro nyttiga för
de nämda insekterna och fåglarna och tjena dem till skydd. Om ri-
porna icke under någon period af sitt lif voro utsatta för ödeläggelse,
så skulle de föröka sig till oändligt antal; de äro utsatta för förföljelse
af roffåglar, som upptäcka sitt byte med sin skarpa syn; i vissa trak-
ter af Europa har man varnat för hvita dufvor, emedan de så lätt bli
rof för sina fiender. Derföre synes det mig icke tvifvel underkastadt,
att det just är det naturliga urvalet, som förlänat hvarje art af ripa
eller orre dess egendomliga färg och bibehållit den äkta och oförfal-
skad, då den en gång blifvit förvärfvad. Vi få icke heller tro, att en
tillfällig förstöring af ett djur med en viss färg har blott en ringa
påföljd; vi erinra oss, huru vigtigt det är att ur en hvit fårahjord
afskilja hvarje lam, som visar blott det ringaste spår af svart. Vi
hafva förut sett, att i Florida färgen på svinen, som äta en viss rot,
bestämmer öfver deras lif och död. Botanister räkna fjunet på fruk-
terna och färgen på fruktköttet till de minst vigtiga kännetecken,
och dock få vi höra af en utmärkt trädgårdsodlare, Downing, att i
Förenta Staterna de nakna frukterna lida mera skada än de håriga af
en skalbagge, en Curculio, och att röda plommon äro mera utsatta
för en viss sjukdom än de gula, under det en annan sjukdom vida
oftare angriper de gula persikorna än andra. Om under användande
af alla konstens medel dessa obetydliga olikheter kunna bestämma
öfver odlandet af vissa varieteter, så är det säkert, att i naturtill-
ståndet, då träden hafva att kämpa med andra träd och med en
mängd fiender, sådana olikheter verksamt deltaga i bestämmandet
af de varieteter som skola bibehållas, de glatta eller håriga, de gula
eller röda frukterna.
Om vi tänka på en mängd små olikheter emellan arter, som vi
anse för oväsentliga, så vidt vår okunnighet tillåter oss att döma, så
få vi icke förgäta, att äfven klimat, näring och andra omständigheter
kunna hafva en direkt verkan. Men det är vida nödvändigare att
komma ihåg, att det finnes många ännu obekanta lagar för utveck-
lingens vexelverkan, hvilka, om en del af organisationen modifieras
genom variation och om dessa modifikationer af det naturliga urvalet
samlas till varelsens bästa, föranleda andra modifikationer, ofta af
det mest oväntade slag.
De förändringar som i kulturtillståndet uppträda på en viss bestämd
period af lifvet visa sig gerna, såsom vi hafva sett, äfven hos afkom-
man på samma period, — till exempel förändringar i form, storlek
och smak på fröna af många köks- och åkerväxter, i larverna och
kokongerna af våra silkesmaskvarieteter, i äggen af våra fjäderfä och
i ungarnas dunbeklädnad, i hornen på våra nötkreatur och får, då
de äro nära fullväxta, — och på samma sätt eger äfven i naturtill-
ståndet det naturliga urvalet förmåga att verka på och modifiera de
organiska varelserna i en viss ålder, derigenom att det samlar förän-
dringar som äro gagneliga för denna ålder och låter dem gå i arf
i en viss lifsperiod. Om det för en växt är af nytta, att dess frön
allt mer och mer kringspridas af vinden, så kan jag icke se någon
större svårighet för det naturliga urvalet att åstadkomma detta, än
för bomullsodlaren att genom urval föröka och förbättra bomullen i
frökapslarna af hans växter. Det naturliga urvalet kan modifiera en
insektlarv och göra den passande för många förhållanden, fullkomligt
olika de omständigheter, under hvilka den fullt utbildade insekten
framdeles kommer att lefva och dessa förändringar skola säkerligen
enligt lagarna för vexelverkan hafva något inflytande på den full-
mogna insektens bygnad. Så kunna efter all sannolikhet äfven vissa
förändringar hos den fullmogna insekten tvärtom inverka på larvens
bygnad, men i alla händelser skall det naturliga urvalet sörja för, att
de modifikationer som blott äro följder af modifikationer under en
annan lifsperiod icke äro skadliga för djuret, emedan de då skulle
hafva till följd artens utslocknande.
Det naturliga urvalet kan modifiera ungarnas bildning i förhål-
lande till föräldrarna och föräldrarnas i förhållande till barnen. Bland
djur som lefva i samhällen gör urvalet hvarje individs skapnad lämplig
för samhället, på samma gång som individen sjelf har fördel af den
valda modifikationen. Hvad det naturliga urvalet ej kan åstadkom-
ma är en arts förändring till sin nackdel, till förmån för en annan
art, och ehuru i naturhistoriska arbeten exempel derpå anföras, kan
intet af dem hålla streck vid en noggrannare pröfning. Till och med
en sådan organisk bildning, som blott en gång i djurets lif använ-
des, kan om den för djuret är af stor vigt af det naturliga urvalet
modifieras till huru hög grad som helst, såsom några insekters stora
käkar, hvilka blott tjena till kokongernas öppnande, eller den hår-
da spetsen på unga fåglars näbb, som blott användes till äggskalets
brytning. Man påstår med visshet, att af de bästa kortnäbbade tum-
letterna flera gå under i ägget än som kunna krypa ut, en sak som
gifver dufamatörer anledning att hjelpa till vid skalets brytning. Om
nu naturen hade för afsigt att göra en dufvas näbb mycket kort till
dufvans egen fördel, så skulle denna process gå mycket långsamt för
sig, och dervid måste samtidigt ske det noggrannaste urval af de un-
ga fåglar, som i ägget hafva starkaste och hårdaste näbben, emedan
alla med mjuk näbb oundvikligen skulle omkomma; eller ock skulle
ett urval ske af de tunnaste och lättast brutna skal, hvilket också
som bekant varierar lika väl som hvarje annan bildning.
Sexuelt urval.
I kulturtillståndet uppträda ofta egendomligheter hos ett visst kön
och hålla sig ärftliga inom samma kön och sannolikt sker detsam-
ma äfven i naturtillståndet; om detta är förhållandet, så måste det
naturliga urvalet vara i stånd att modifiera ett kön i dess funktionel-
la förhållande till det andra könet eller i vanor, som sålunda blifva
mer eller mindre olika hos båda könen, hvarpå man ej sällan finner
exempel hos insekter, och detta ger mig anledning att säga några
ord om hvad jag kallar sexuelt urval. Detta urval beror icke på en
kamp för tillvaron utan en kamp emellan hannarna om besittningen
af honan, och resultatet af striden är icke den svagare kämpens död,
utan en obetydligare eller alls ingen afkomma af honom. Det sexuela
urvalet är derföre mindre strängt än det naturliga urvalet. De krafti-
gaste hannarna, som bäst fylla sin plats i naturen, lemna i allmänhet
det största antalet afkomlingar. Men i många fall beror utgången af
striden icke på styrkan i allmänhet, utan på vissa vapen, som kommit
hannen allena till del. En hornlös hjort och en tupp utan sporre haf-
va ringa utsigt att efterlemna någon afföda. Ett sexuelt urval, som
ständigt ger segraren möjligheten af fortplantning, måste förse tup-
pen med ett okufligt mod, långa sporrar och starka vingar för att låta
honom med större kraft använda sin beväpnade fot; på samma sätt
som en brutal handlande med stridstuppar vet att genom sorgfälligt
urval förädla sina djur i detta hänseende. Huru långt ned i naturens
skala dylika strider förekomma, vet jag icke; man har berättat om
alligatorhannar, huru de kämpa om en hona, vråla och svänga rundt
likt indianer i en stridsdans; laxhannar har man stundom sett strida
med hvarandra dagen i ända, och hannarna af ekoxen bära ofta sår
af andra starkare ekoxars käkar; den såsom observator ojemförlige
Fabre såg hannarna af vissa steklar kämpa om en hona, som satt
bredvid såsom overksam åskådare af striden och sedermera åtföljde
segraren. Striden är måhända häftigast emellan hannarna af sådana
djur som lefva i polygami och dessa tyckas i allmänhet vara försedda
med särskilda vapen dertill. Rofdjurshannen är redan i och för sig
väl beväpnad, dock plägar det sexuela urvalet gifva både dem och
andra djur särskilda försvarsvapen, såsom lejonets man, laxhannens
hakformiga underkäk, ty skölden är väl för krigaren lika vigtig som
svärdet och spjutet.
Bland fåglarna är giljarestriden ofta af en mera fredlig karak-
ter. Alla som sysselsätta sig med denna fråga hafva kommit till den
åsigten, att rivaliteten emellan sångfåglarnas hannar yttrar sig häfti-
gast i sången, med hvilken de locka till sig sina honor. Klipptrasten i
Guiana, paradisfågeln och några andra samla sig i skaror och hannar-
na utbreda den ena efter den andra sin ståtliga fjäderbeklädnad och
intaga de mest besynnerliga ställningar för honan, som står bredvid
såsom åskådare och slutligen väljer den behagligaste friaren. Nog-
granna iakttagare af fåglar i fångenskap veta väl, att de ofta visa
starkt utpräglade sympatier och antipatier för vissa individer; sir
R. Heron har beskrifvit huru en skäckig påfågelhanne var särdeles
omtyckt af alla hans honor. Jag kan här icke ingå på alla detaljer,
som vore nödvändiga för att styrka min åsigt; men om en menniska
är i stånd att på kort tid gifva sina bantamhöns en elegant håll-
ning och skönhet efter sitt begrepp om skönhet, så kan jag ej finna
tillräckligt skäl till tvifvel, att fågelhonan också kan åstadkomma
en märkbar förändring genom att under tusentals generationer gif-
va företräde åt den melodirikaste eller skönaste hannen efter hennes
begrepp om skönhet. Jag anser möjligt, att några väl kända lagar
för hannars och honors fjäderbeklädnad i jemförelse med ungarnas
låta förklara sig efter den åsigt, att fjäderbeklädnaden hufvudsak-
ligen modifieras genom det sexuela urvalet, som verkar då fåglar-
na hunnit könsmognad eller under fortplantningstiden. De derpå
beroende förändringarna gå derföre i arf på motsvarande ålder och
årstid antingen på hannen eller på hannen och honan; men jag har
här icke tillfälle att närmare inlåta mig på detta ämne.
Om derföre hanne och hona hafva samma lefnadsvanor i allmän-
het, men i skapnad, färg eller prydnad afvika från hvarandra, så bero
dessa olikheter enligt min tanke hufvudsakligen på det sexuela ur-
valet; det vill säga manliga individer hafva under flera på hvarandra
följande generationer haft någon liten fördel öfver andra i vapen,
försvarsmedel eller tjusningskraft och dessa fördelar hafva gått i arf
på deras manliga afkomlingar. Dock vill jag icke härleda alla så-
dana könsolikheter från samma ursprung, ty vi se hos hannarna af
våra husdjur egendomligheter uppträda och hålla sig ärftliga hvil-
ka vi icke kunna antaga vara af nytta för hannen under strid eller
utöfva någon dragningskraft på honan, såsom hudvårtorna hos den
engelska brefdufvan, de hornartade utväxterna hos några hannar af
hönsfåglarna och flera dylika. Analoga fall se vi också i naturtillstån-
det, till exempel hårtofsen på bröstet hos kalkonen, som hvarken kan
vara ett vapen i striden eller någon prydnad, och skulle denna tofs
hafva bildat sig först under tama tillståndet, skulle vi kalla den en
monstrositet.
Exempel på det naturliga urvalet.
För att göra klart, på hvad sätt i min tanke det naturliga urvalet
verkar, måste jag med läsarens benägna tillåtelse gifva ett eller två
tänkta exempel. Vi tänka oss först en varg, som lefver af åtskilli-
ga djur, som han förskaffar sig dels genom list, dels genom styrka
och dels genom snabbhet, och vi antaga, att hans snabbaste byte,
hjorten till exempel, af någon orsak hade på någon trakt i hög grad
förökat sig, eller att andra till dess näring tjenliga djur hade för-
minskats på de tider då vargen hade svårt att förskaffa sig föda.
Under sådana förhållanden synes det mig klart, att de smärtaste
och snabbaste vargarna hafva största utsigten att blifva vid lif och
sålunda blifva skyddade och utvalda, förutsatt likväl, att de på sam-
ma gång bibehålla nog styrka att bemäktiga sig sitt byte äfven på
en annan tid, då de kunde tvingas att uppsöka andra djur till sin
föda. Detta synes mig lika sannolikt, som att menniskan kan föröka
sina vindthundars snabbhet genom sorgfälligt och metodiskt urval
eller genom detta omedvetna urval, som uppkommer af hvar och ens
bemödanden att förskaffa sig de bästa hundarna utan hvarje tanke
på rasens förädling. Jag bör tillägga, att i Catskillbergen i Förenta
Staterna finnas två vargvarieteter enligt Pierce, en af en smärt vin-
dthundlik form, som förföljer hjortar, och en annan mera tjock med
korta ben, som oftare angriper fårahjordarna.
Man måste iakttaga, att jag i ofvanstående exempel talat om de
smärtaste vargindivider och icke om någon särskild, väl markerad
variation. I de tidigare upplagorna af detta arbete yttrade jag mig så-
som om detta senare alternativ ofta hade inträffat. Jag såg den stora
vigten af individuela olikheter och detta föranledde mig att afhandla
resultaten af menniskans omedvetna urval, som beror på bevarandet
af de mest passande och värdefullaste individer och tillintetgörandet
af de odugliga. Jag såg också, att bevarandet i naturtillståndet af
en tillfällig afvikelse, såsom en monstrositet, skulle vara en sällsynt
händelse, och att, om den bibehölls, den skulle i allmänhet förloras
genom följande kroasering med vanliga individer. Förr än jag hade
läst en värderik artikel i ”North British Review” (1867), insåg jag
likväl icke, huru sällan enstaka variationer, vare sig obetydliga eller
väl utpräglade, kunna ega bestånd. Författaren antager exemplet
af ett par djur, som under sin lifstid alstra tvåhundra afkomlingar,
af hvilka inalles blott två till följd af olika orsaker fortlefva för att
fortplanta sitt slägte. Detta är visserligen en ytterlighet för de flesta
högre djur men alldeles icke för många af de lägre organismerna.
Han visar vidare, att om en enda individ föddes, som varierade på
något vis och derigenom fick två gånger så stora utsigter för lifvet
som de andra djuren, så vore dock faran för dess lif stor. Antaget att
den lefde och lemnade afföda, och att hälften af dess efterkommande
ärfde den gynsamma variationen, så skulle, såsom författaren visar,
afkomlingarna hafva blott ringa utsigt att blifva i lif och fortplanta
sig, och denna utsigt skulle fortfarande förminskas under de följande
generationerna. Riktigheten af dessa anmärkningar kan såsom jag
tror icke bestridas. Om till exempel en fågel af något slag kunde få
sin föda på lättare vis derigenom att den hade krökt näbb, och om
en sådan föddes med ovanligt stark krökning på näbben, och som
följaktligen frodades, så vore det likväl ringa utsigt för denna enda
individ att fortplanta sin form och utrota den vanliga; men af hvad
vi se under domesticering skall detta otvifvelaktigt blifva följden af
ett under flera generationer fortsatt bibehållande af ett stort antal
individer med mer eller mindre böjda näbbar och ett utrotande af
ett ännu större antal individer med de rakaste näbbarna.
Man får likväl icke förbise, att vissa variationer, hvilka ingalun-
da kunna betraktas såsom blott individuela skiljaktigheter, ofta up-
pkomma derigenom att likartade organisationer utsättas för likar-
tade inflytelser — och härpå kunna gifvas talrika exempel bland
våra kulturalster. I sådana fall om en varierande individ icke verk-
ligen öfverflyttar på sin afkomma sin nyförvärfvade karakter, skall
den dock otvifvelaktigt, så länge de förhandenvarande förhållandena
äro desamma lemna honom en ännu starkare benägenhet att variera
på samma sätt. Lefnadsförhållandena böra verka så energiskt och
bestämdt, att de leda till samma modifikation hos alla individer af
arten utan allt biträde af urvalet. Men vi kunna antaga, att förhål-
landena räckte till att verka på blott en tredjedel, fjerdedel eller
tiondedel af individerna; och flera sådana exempel kunde gifvas; så
har Grabo till exempel visat, att på Färöarna omkring en femtedel af
grislorna, som alla lägga ägg tillsammans, består af en väl markerad
varietet, som fordom upptogs såsom en särskild art under namn af
Uria lacrymans. Om i sådana fall variationen vore fördelaktig, skulle
den ursprungliga formen snart undanträngas af den modifierade en-
ligt grundsatsen om de bäst utrustade rasernas bestånd.
Med afseende på verkningarna af kroasering och konkurrens måste
vi hålla i minnet, att de flesta djur och växter hålla sig vid sina egna
hem och icke onödigtvis vandra omkring; vi se detta just ibland flyt-
tfåglar, hvilka nästan alltid återvända till samma plats. Följaktligen
bör hvarje nybildad varietet i allmänhet först vara lokal, hvilket synes
vara den allmänna regeln med varieteter i naturtillståndet; så att lika
modifierade individer snart skola uppstå på ett litet område och ofta
yngla tillsammans. Om den nya varieteten var lycklig i striden för
tillvaron, skall den småningom sprida sig från en central fläck, käm-
pande med och besegrande de oförändrade individerna på gränserna
af en alltid tillväxande cirkel. Men till kapitlet om kroasering skola
vi återkomma. De som icke sysselsatt sig med naturalhistoria kun-
na invända, att ett länge fortsatt hopande af individuela olikheter
icke skall kunna gifva upphof till delar och organer som synas oss
och stundom kallas nya. Men såsom vi hädanefter skola finna är det
svårt att framtaga ett exempel på ett verkligen nytt organ; ett så
inveckladt och fulländadt organ som ögat kan visas sjunka ned till
en enkel väfnad med känslighet för diffust ljus.
Låt oss nu taga ett mera inveckladt fall. Vissa växter afsöndra
en söt vätska, tydligen för att aflägsna något ofördelaktigt ur deras
saft. Hos många leguminoser sker detta genom körtlar vid basen af
stiplerna och hos den vanliga lagern på bladens rygg. Denna vätska,
om den också finnes blott i ringa mängd, uppsökes med begärlighet
af insekter. Vi antaga, att en blomma afsöndrar litet sådan söt saft
eller nektar vid basen af kronbladens insida. Insekterna som upp-
söka denna saft skulle i detta fall blifva beströdda med pollenkorn
och säkerligen ofta öfverföra dem från en blomma till en annans
pistill. Blommorna af två skilda individer af en art blifva på detta
sätt kroaserade och kroaseringen lemnar (såsom vi hafva skäl att tro
och hvartill vi framdeles återkomma) en särdeles kraftig afföda, som
följaktligen har mesta sannolikhet att fortlefva och fortplanta sig.
Några af dessa efterkommande skola med all säkerhet ärfva denna
afsöndringsförmåga och de blommor som hafva de största glandler-
na och lemna mesta nektarn uppsökas helst af insekterna och blif-
va oftast kroaserade med hvarandra, och skola på detta sätt under
tidernas lopp taga öfverhand. De blommor, som hafva sina ståndare
och pistiller så placerade i förhållande till storleken och andra egen-
domligheter hos de insekter som besöka dem, att öfverflyttandet af
pollenkornen från en blomma till en annan underlättas, de blifva på
samma sätt favoriserade och utvalda. Om vi antaga, att insekterna
ville samla pollenkornen i stället för nektar, så skulle detta vara en
förlust för blomman, då frömjölet alstras blott till växtens befruk-
tning; dock, om litet frömjöl af de samlande insekterna bortfördes,
i början händelsevis och sedermera af vana, och öfverfördes från en
blomma till en annan, skulle den härigenom uppkomna kroaseringen
vara till stor nytta för växten, om också nio tiondedelar af frömjölet
förstördes; och de växtindivider, som producerade mera frömjöl och
hade större ståndare, blefvo naturligen utvalda.
Om nu våra växter genom denna process af fortsatt naturligt ur-
val af de mest eftersökta blommorna hafva för våra insekter blifvit
särdeles behagliga, så skola dessa, å sin sida fullkomligt utan af-
sigt, regelbundet transportera frömjöl från blomma till blomma, och
att de i detta hänseende kunna vara ytterst verksamma, kunde jag
bevisa genom många slående exempel. Till bevis vill jag blott an-
föra ett fall, icke såsom mycket slående, men emedan det tillika kan
tjena såsom ett exempel på ett steg till könens åtskilnad hos väx-
terna, hvarom vi strax skola tala. Några jernekar frambringa blott
hanblommor, som innehålla fyra ståndare med en temligen ringa
mängd frömjöl och en förkrympt pistill; andra lemna blott honblom-
mor, som hafva en fullständigt utbildad pistill och fyra ståndare med
förkrympta ståndarknappar, i hvilka ej ett enda pollenkorn kan up-
ptäckas. Jag fann ett träd med honblommor på sextio alnars afstånd
från ett hanträd; ur tjugu blommor från skilda grenar tog jag märke-
na, lade dem under mikroskopet och i dem alla utan undantag up-
ptäckte jag några pollenkorn och på några till och med en oerhörd
mängd deraf. Då vinden under flera dagar hade gått i riktning från
det honliga trädet till hanträdet, så kunde frömjölet icke med vindens
tillhjelp kommit i honblommorna. Vädret hade under några dagars
tid varit kallt och blåsigt, och derföre ogynsamt för bien, och det
oaktadt var hvarje af mig undersökt honblomma befruktad genom
bin med pollenkorn, som bien under sitt sökande efter nektar från
blomma till blomma hade med sina hår fört från hanträdet hitöfver.
Men låt oss återvända till det fall vi tänkt oss; så snart denna växt
blifvit för insekterna särdeles tilldragande, så att de regelbundet föra
frömjölet från en blomma till en annan, inträder en annan process.
Ingen vetenskapsman tviflar på fördelen af hvad man kallar arbetets
fysiologiska fördelning; derföre kan man tro, att det för en växtart
är fördelaktigt, att i en blomma eller på en hel individ alstras blott
ståndare och i en annan blomma eller på en annan individ blott pis-
tiller. Hos odlade växter och sådana som blifvit försatta under nya
lefnadsförhållanden felslå ofta de hanliga och någon gång de honli-
ga organerna. Antaga vi att detta sker i naturtillståndet i aldrig så
ringa grad, så skulle individer med en mer eller mindre utvecklad ten-
dens dertill fortfarande favoriseras och utväljas, tills slutligen könen
voro fullständigt skilda, emedan frömjölet sedan regelbundet trans-
porteras från blomma till blomma och könens fullständiga skiljande
är för dem fördelaktig enligt principen om arbetets fördelning. Det
skulle upptaga för mycket utrymme att visa de olika vägar, genom
dimorfism eller andra medel, hvarpå könens särskiljande hos växter
af olika arter nu fortskrider. Emellertid vill jag till det ofvan anför-
da tillägga, att enligt Asa Gray i Nordamerika finnas några jernek-
sarter på ett mellanstadium, hvilkas blommor äro såsom, den nämda
botanisten uttrycker sig, mer eller mindre dioecistiskt-polygama.
Vi skola nu återvända till våra af nektar lefvande insekter i det
fall vi tänkt oss; vi antaga att växten, hvars nektarbildning vi haf-
va sett långsamt förökas genom ett fortgående naturligt urval, är
en allmän art och att vissa insekter äro hänvisade hufvudsakligen
till dess nektar såsom föda. Genom flera exempel skulle jag kunna
visa biens bemödanden att inbespara tid; jag vill blott anföra deras
vana att hacka hål i botten af vissa blommor för att komma åt deras
nektar, som de med litet mera möda kunde hemta upp ur blom-
mornas mynningar. Med dessa fakta för ögonen tror jag mig kunna
antaga, att en tillfällig afvikelse i kroppsstorlek och form, i längd
och krökning af snabeln, om ock alltför obetydlig att af oss kunna
iakttagas, kunde för ett bi eller en annan insekt vara af en sådan
nytta, att en så utrustad individ vore i stånd att lättare förskaffa
sig sin föda och härigenom hade mer utsigt att blifva vid lif och
lemna afföda efter sig. Hans afkomlingar skulle sannolikt få i arf en
benägenhet till en likartad obetydlig afvikelse i samma organ. De
rörformiga blomkronorna af Trifolium pratense (vanlig rödklöfver)
och Tr. incarnatum synas vid ett flyktigt betraktande icke afvika
mycket i längd från hvarandra; det oaktadt kunna honing- eller kup-
bien (Apis mellifica) lätt suga nektarn ur den sednare, ej ur den
röda, som derföre uppsökes blott af humlor; hela fält af rödklöfver
erbjuda derföre förgäfves bien ett öfverflöd af dyrbar nektar. Att bi-
en tycka mycket om denna nektar är säkert, ty jag har flera gånger
ehuru blott om hösten sett många af dessa bin suga nektarn genom
hål som humlorna hade bitit vid basen af blomkronan. För bien vore
det derföre en stor fördel att hafva en något längre eller på annat sätt
formad snabel. Å andra sidan har jag såsom ofvan är nämdt genom
försök funnit, att rödklöfverns fruktbarhet till största delen beror
på de honingsökande bien, hvilka under denna sysselsättning rubba
blommans delar ur sitt läge och på detta sätt öfverföra frömjölet
på pistillens märke. Olikheten i längden af de båda klöfverarternas
blomkrona måste vara obetydlig, ty man har försäkrat mig, att om
rödklöfvern slås, blifva blommorna af de nya skotten något mindre
och besökas talrikt af bin. Jag vet icke om denna uppgift är riktig,
ej heller om ett annat meddelande är tillförlitligt, att de liguriska
bien, som i allmänhet blott anses för en varietet af de vanliga bien
och rikligen kroaseras med dem, att de hafva förmågan att komma
åt den vanliga rödklöfverns nektar och uppsuga den. I en trakt, der
denna klöfverart rikligen förekommer kan det derföre för honingbien
vara af stor nytta att hafva en något längre eller något olika formad
snabel. Men å andra sidan, då denna klöfvers fruktbarhet absolut
beror på att någon biart rubbar kronbladen ur sitt läge, så skulle,
om humlorna på en trakt blefvo sällsynta, en kortare eller djupare
delad blomkrona vara för rödklöfvern af största nytta, så att honing-
bien skulle kunna besöka dess blommor. På detta sätt kan jag förstå
huru en blomma och ett bi småningom, vare sig samtidigt eller den
ena efter den andra, kunna modifieras och lämpas efter hvarandra
på det fullkomligaste sätt genom de individers bestånd, som å ömse
sidor förete obetydliga bildningsafvikelser, gynsamma för begge.
Jag vet väl, att den genom föregående tänkta exempel förkla-
rade satsen om det naturliga urvalet är utsatt för samma inkast som
Ch. Lyell’s storartade åsigter i ”the modern changes of the earth,
as illustrative of Geology”; emellertid höra vi numera sällan de ännu
verksamma orsakerna kallas obetydliga och ringa, då de tillämpas på
urhålkandet af de djupaste dalar eller på bildandet af långa sträckor
af fastlandsklippor. Det naturliga urvalet kan blott verka genom ett
samlande af oändligt små ärfda modifikationer, som alla för varelsen
äro fördelaktiga; och på samma sätt som den nyare geologien för
det mesta har bannlyst sådana åsigter, som stora dalars urhålkande
genom en enda diluvialström, på samma sätt skall äfven det naturli-
ga urvalet, om det är riktigt, bannlysa tron på en fortsatt skapelse
af nya organiska varelser eller på stora och hastiga modifikationer i
deras bildning.
Om individers kroasering.
Här måste jag göra en liten digression. Det är klart, att af djur och
växter med skilda kön måste för hvarje befruktning tvänne individer
förenas, med undantag af de märkvärdiga och ännu ej förklarade fall-
en af Parthenogenes. Men hvad hermafroditerna beträffar är detta
långt ifrån uppenbart. Det oaktadt är jag mycket benägen att tro,
att af alla hermafroditer, antingen i allmänhet eller ock vid vissa
tillfällen, tvänne individer samverka för artens fortplantning. Den-
na åsigt har förut blifvit framstäld af Andrew Knight och vi skola
straxt se dess vigt; denna fråga kan jag visserligen blott vidröra i
största korthet, men jag har rikligt material samladt för en utförli-
gare behandling. Alla ryggradsdjur, alla insekter och dessutom nå-
gra andra större djurgrupper para sig för hvarje befruktning. Nyare
undersökningar hafva betydligt förminskat antalet förr antagna her-
mafroditer och af de verkliga hermafroditerna para sig många, det
vill säga, två individer förena sig regelbundet till hvarandras befruk-
tning, och detta är allt som vi här behöfva taga i betraktande. Det
gifves dessutom många andra hermafroditiska djur, som vanligen
icke para sig, och det allra största antalet växter äro hermafroditiska.
Hvad finnes, kan man fråga, i detta fall för skäl till det antagandet,
att för hvarje gång två individer samverka vid befruktningen? Då det
här icke är möjligt att ingå på enskildheter, så måste jag inskränka
mig till några allmänna betraktelser.
För det första har jag samlat en stor mängd fakta, som bevisa,
i öfverensstämmelse med alla stuteriegares öfvertygelse, att bland
djuren likasom bland växterna en kroasering emellan djur af oli-
ka varieteter, eller emellan individer af en varietets olika stammar
förlänar afkomman en viss styrka och fruktsamhet, under det å an-
dra sidan parning emellan nära slägtingar förminskar kraften och
fruktsamheten. Dessa fakta äro så talrika, att redan de leda mig
till den tron, att det är en allmän naturlag (huru föga vi än kän-
na lagens betydelse) att ingen organisk varelse under en evighet af
generationer kan befrukta sig sjelf, att tvärtom en kroasering med
en annan individ tid efter annan är oumbärlig, kanhända blott på
långa mellantider. Med den tron, att detta är en naturlag, skola
vi fatta hela grupper af fakta, som på annat sätt vore oförklarliga.
Hvarje trädgårdsodlare som sysselsatt sig med hybridisering vet huru
skadlig fuktighet är för en blommas befruktning. Och huru många
blommor hafva icke sina ståndarknappar och sina pistiller utsatta
för väder och vind? Men om en kroasering tidtals är nödvändig,
så är det också nödvändigt, att blomman är öppen för att insläp-
pa främmande frömjöl, så mycket mer som ståndare och pistiller i
allmänhet i en blomma stå hvarandra så nära, att sjelfbefruktning
synes oundviklig. Många blommor hafva å andra sidan sina befruk-
tningsorganer väl inneslutna, såsom papilionaceerna eller ärtväxter-
nas familj; men hos de flesta sådana blommor finnes ett märkvärdigt
förhållande emellan blommans bygnad och det sätt, hvarpå bien suga
nektar derur; under denna sysselsättning antingen förflytta de blom-
mans eget frömjöl på pistillens märke eller medföra de främmande
frömjöl från en annan blomma. För ärtblommornas befruktning äro
bien så nödvändiga, att deras fruktbarhet aftager betydligt, om bien
utestängas, hvilket jag har visat med försök som å annat ställe blifvit
offentliggjorda. Nu är det knappt möjligt, att bien flyga från blom-
ma till blomma utan att föra frömjöl från den ena till den andra,
enligt min öfvertygelse till växtens stora fördel. Bien verka dervid
såsom en hårpensel, och det är ju tillräckligt att med samma pensel
bestryka först en blommas ståndare och sedan en annans pistiller för
att åstadkomma dessas befruktning. Dervid behöfver man ej frukta,
att bien frambringa bastarder emellan olika växtarter, ty om man
med samma pensel öfverflyttar på en pistill frömjöl dels från samma
blomma, dels från en annan växtart, så har det första en så öfvervä-
gande inverkan, att hvarje inflytande af den andra artens frömjöl
helt och hållet tillintetgöres, såsom Gärtner har visat.
Om ståndarna i en blomma hastigt kasta sig emot pistillen eller
långsamt i tur och ordning böja sig emot henne, så synes denna in-
rättning endast vara beräknad för sjelfbefruktningen och utan tvifvel
är den dertill nyttig, men insekternas biträde är ofta nödvändigt för
att underlätta ståndarnas närmande intill pistillen, såsom Kölreuter
har visat förhållandet vara med berberis, och besynnerligt nog har
man just vid detta slägte, som synes så väl inrättadt till sjelfbe-
fruktning, gjort den iakttagelsen, att, om beslägtade former eller
varieteter planteras tätt invid hvarandra, det knappt är möjligt att
bibehålla en enda ras ren till följd af den rikliga kroaseringen. Men
i många andra fall finner man i stället för inrättningar till sjelfbe-
fruktningens befrämjande andra anordningar, som förhindra märket
att upptaga frömjöl från ståndarna i samma blomma, såsom C. C.
Sprengel har visat i sina skrifter, och hvilket jag äfven kan bestyrka
på grund af egna observationer. Hos Lobelia fulgens finnes till ex-
empel en vacker och konstig inrättning, hvarigenom hvart och ett af
de oräkneliga pollenkornen bortföras från hvarje blommas samman-
växta ståndarknappar, innan samma blommas märke är färdigt att
upptaga dem. Då dessa blommor i min trädgård åtminstone aldrig
uppsökas af några insekter, hafva de aldrig satt frukt, förr än jag på
artificiel väg öfverfört frömjölet af en blomma på en annan blom-
mas märke, då jag erhöll en mängd frön. En annan Lobeliaart, som
växte straxt bredvid, uppsöktes af bin och satte rikligt frukt. I många
andra fall, der ingen sådan mekanisk inrättning förefinnes att förhin-
dra märket att upptaga frömjölet från ståndarna i samma blomma,
brista ståndarknapparna, såsom både Sprengel och jag funnit, förr
än märket är moget för befruktning, eller ock mognar märket före
frömjölet i samma blomma, så att dessa växter i sjelfva verket haf-
va skilda kön och måste kroaseras. Detta är förhållandet med de
förut omnämnda dimorfa och trimorfa växterna. Huru besynnerliga
förefalla icke dessa fakta! Det är ju märkvärdigt, att frömjölet och
märket i samma blomma i så många fall äro fullkomligt onyttiga
för hvarandra, då de likväl stå så nära tillsammans, att sjelfbefrukt-
ning synes oundviklig! Och dock kunna dessa förhållanden så enkelt
förklaras med den åsigten, att tid efter annan en kroasering med en
annan individ är fördelaktig eller till och med oundgänglig.
Om man låter olika varieteter af kål, rättika, lök och några andra
arter växa helt nära hvarandra och sätta frukt, så lemna deras frön
enligt mina iakttagelser till en stor del bastarder. Jag uppdrog till
exempel 233 kålplantor ur fröen af några växter af olika varieteter,
som växt nära vid hvarandra, och af dessa voro blott 78 af ren ras,
och icke en gång alla dessa fullkomligt rena. Pistillen i hvarje kål-
blomma är omgifven icke blott af sina egna sex ståndare utan äfven
af ståndarna i alla de andra blommorna på samma stånd och hvarje
blommas frömjöl kommer med lätthet utan insekters biträde till dess
märke, ty jag har genom försök funnit, att en sorgfälligt skyddad in-
divid lemnar fulla antalet skidor. Hvarpå beror det då, att ett så
stort antal plantor voro bastarder? Jag antager orsaken ligga deruti,
att frömjölet af en bestämd varietet har ett öfvervägande inflytande
öfver en blommas eget frömjöl, och att detta är en följd af lagen, att
kroasering emellan olika individer af samma art är för henne nyttig.
Om bestämda arter kroaseras är förhållandet omvändt, ty en växts
eget frömjöl har alltid ett öfvervägande inflytande öfver frömjölet
från en annan växtart; till detta ämne torde vi återkomma i ett
följande kapitel.
Man kan invända, att ibland stora träd med otaliga blommor
frömjölet blott sällan kan komma från en stam till en annan, på sin
höjd från en blomma till en annan på samma stam och att blommor
på samma träd blott i en mycket inskränkt bemärkelse kunna anses
för individer. Denna invändning är ej utan vigt, men äfven för detta
fall har naturen dragit försorg och gifvit träden en stark benägen-
het att bära blommor med skilda kön. Äro könen skilda, så måste
frömjölet reguliert föras från den ena blomman till den andra, äfven
om han- och honblomman sitta på samma stånd, och detta gifver
naturligtvis större möjlighet för att det äfven kan komma från en
stam till en annan. I våra trakter äro, såsom jag funnit, träden af
alla ordningar oftare skildkönade än andra växter och jag har anmo-
dat Hooker att tabellariskt sammanställa träden på Nya Zeeland och
Asa Gray i Nord-Amerika, och resultatet blef det jag väntade. Å an-
dra sidan har dock Hooker meddelat mig att denna regel icke gäller
för Australien och dessa antydningar öfver trädens könsförhållanden
har jag anfört blott för att rikta uppmärksamheten derpå.
Bland landdjuren finnas några hermafroditiska former såsom land-
snäckor och daggmaskar, men alla dessa para sig; hittills har jag ej
kunnat finna ett enda exempel på ett landdjur, som befruktar sig
sjelf. Detta förhållande, som så skarpt strider emot landväxternas,
kan förklaras efter lagen, att en kroasering tidtals är nödvändig, om
vi taga i betraktande det medium hvari landdjuren lefva och beskaf-
fenheten af det befruktande elementet; ty vi känna icke någon väg,
hvarpå en tillfällig kroasering emellan landdjur skulle åstadkommas,
annat än genom båda individernas omedelbara samverkan. Bland
vattendjuren deremot finnas många hermafroditer som befrukta sig
sjelfva, men här hafva vi uti vattenströmmarna ett påtagligt medel
för tillfälliga kroaseringar. Och bland djuren har jag, liksom bland
växterna, förgäfves sökt efter en hermafrodit, hvars generationsor-
ganer voro så fullständigt inneslutna i kroppen, att ett tillfälligt in-
flytande af en annan individ derigenom blefve fysiskt omöjligt, och
härvid har jag dock rådfrågat mig med en af de största auktoriteter,
professor Huxley. Cirripederna tycktes mig länge i detta hänseende
erbjuda ett mycket svårt fall, men genom en lycklig tillfällighet har
jag blifvit i stånd att visa, att två individer någongång para sig,
ehuru båda äro sjelfbefruktande hermafroditer.
De flesta naturforskare måste hafva förvånats öfver den sällsam-
ma anomali, att såväl bland växter som djur inom samma familj
och ofta inom samma slägte närstående arter, som i största delen
af sin organisation öfverensstämma med hvarandra, visa ett olika
könsförhållande, så att den ena är hermafrodit, den andra enkönad.
Men om alla hermafroditer i regel tid efter annan kroaseras med an-
dra individer, så blir skilnaden i könsfunktioner mycket liten emellan
tvåkönade och enkönade arter.
Af alla dessa betraktelser och många speciella fall, som jag sam-
lat men här ej kan meddela, är jag starkt böjd för den förmodan, att
inom så väl växt- som djurriket en tidtals skeende kroasering emel-
lan skilda individer är en naturlag. Jag vet väl, att i detta hänseende
gifvas många svåra fall, som jag skall försöka att vidare utreda. Re-
sultatet blir, att bland många organiska varelser är en kroasering
emellan två individer nödvändig för hvarje befruktning, hos många
andra är det tillräckligt, att en sådan kroasering återkommer efter
en viss tid, men i intet fall är sjelfbefruktning tillräcklig för alltid.
Omständigheter som gynna det naturliga urvalet.
Detta är ett ytterst inveckladt kapitel. En hög grad af föränderlighet
är uppenbart gynsam för det naturliga urvalet, men sannolikt äro
de individuela olikheterna tillräckliga. Ett stort antal individer up-
pväger en ringare grad af föränderlighet hos hvarje enskild individ, då
derigenom sannolikheten för användbara variationers uppträdande
på en viss tidrymd blir större, och denna omständighet är, som jag
tror ett vigtigt vilkor för utgången. Ehuru naturen förlänar en lång
tidrymd till det naturliga urvalets verksamhet, så disponerar hon ej
dertill någon oändlig tidsperiod; ty då alla organiska varelser sträfva
att intaga ett visst rum i naturens hushållning, så måste den art
snart utslockna som ej modifieras och förbättras i samma mån som
dess konkurrenter. Om icke åtminstone fördelaktiga variationer gå i
arf på de efterkommande, så förmår det naturliga urvalet ingenting
uträtta. Om den nya karakteren icke går i arf, så är detta i sjelf-
va verket ingenting annat än en återgång till förfädernas karakterer,
och utan tvifvel har denna tendens till återgång ofta tillintetgjort det
naturliga urvalets verksamhet, men dess betydelse har dock blifvit
alldeles för högt uppskattad af några författare. Om denna tendens
icke har förhindrat menniskan att bilda så många ärftliga raser in-
om både djur- och växtriket, huru skulle den då hafva förhindrat det
naturliga urvalet i dess verksamhet?
Vid metodiskt urval väljer man efter bestämdt mål och fri kroaser-
ing skulle fullkomligt motverka planen. Men om många menniskor
utan afsigt att förädla en ras hafva ungefär lika åsigter om fullkom-
lighet och alla bemöda sig att få de bästa djuren och använda dem till
fortplantning, så skall af detta omedvetna urval, om också långsamt,
följa en icke obetydlig förändring och förädling, äfven om kroasering
med ofullkomligare individer träder emellan. Sådant är äfven förlop-
pet i naturen: på ett begränsadt område, der någon lucka i naturens
hushållning förefinnes att fylla på ett lämpligare sätt, der skall det
naturliga urvalet alltid sträfva att bibehålla de individer, hvilka al-
la, ehuru i olika grad, variera i sådan riktning, att de äro i stånd
att bättre fylla denna plats. Är området stort, så skola dess olika
distrikter säkerligen erbjuda olika lefnadsvilkor, och om då genom
det naturliga urvalets inflytande någon art blifvit modifierad och
förbättrad i de olika distrikterna, så inträder kroasering emellan de
förädlade individerna och andra individer af samma art på hvarje
distrikts gränser. I dessa fall kan icke verkan af kroaseringen uppvä-
gas af det naturliga urvalet, som alltid sträfvar att göra alla individer
i hvarje distrikt på samma sätt passande för lefnadsvilkoren, ty på
ett sammanhängande område öfvergå distrikternas fysiska förhål-
landen småningom i hvarandra. Kroaseringen skall yttra sin verkan
mest på de djur, som para sig för hvarje befruktning, som vandra
mycket, och som icke föröka sig hastigt. Varieteterna af sådana djur,
till exempel fåglar, skola derföre vanligen vara inskränkta till skilda
trakter och detta tror jag mig också hafva funnit vara fallet. Bland
hermafroditiska organismer, som blott tidtals para sig med andra,
äfvensom sådana djur som para sig för hvarje befruktning men föga
vandra och raskt föröka sig, torde en ny, förädlad varietet hastigt
bilda sig å något ställe och der hålla sig tillsammans i massa, så att
kroasering blott eger rum emellan individer af samma nya varietet.
Är en lokal varietet på detta sätt bildad, så skall den småningom ut-
breda sig öfver andra distrikter. Enligt ofvanstående grundsats gifva
trädgårdsodlare alltid företräde åt frön af en större samling väx-
ter af samma varietet, emedan härigenom möjligheten af kroasering
med andra varieteter minskas. Till och med för djur med långsam
förökning, som för hvarje fortplantning para sig, få vi icke antaga,
att det naturliga urvalets verkningar omedelbart tillintetgöras af fri
kroasering; ty jag kan uppställa en lång lista af fakta, hvaraf framgår,
att inom ett och samma område varieteter af samma djurart länge
kunna förblifva skilda, emedan de bebo skilda distrikter, para sig på
något olika årstid, eller emedan blott varieteter af samma slag para
sig tillsammans.
Kroasering spelar i naturen en stor rol på det sätt att individerna
af en art eller af en varietet hållas rena och likformiga i karakteren.
Härvid skall den naturligtvis hafva större verkan på djur, som para
sig för hvarje befruktning, men jag har redan förut sökt visa, att vi
hafva anledning att tro, att alla växter och alla djur tidtals kroaseras.
Och om detta också inträffar blott med långa mellantider, så skola
de dervid framfödda ungarna i styrka och fruktsamhet så mycket
öfverträffa de genom långvarig sjelfbefruktning alstrade afkomlin-
garna, att de hafva mera utsigt att blifva i lif och fortplanta sig; och
så blir i längden kroaseringens inflytande stort, äfven om den sällan
eger rum. Gifves det organismer, som aldrig kroaseras, så kan karak-
terernas likformighet så länge de yttre lefnadsvilkoren äro de sam-
ma bibehålla sig blott enligt grundsatsen om ärftlighet och genom
naturligt urval, som alltid förstör hvarje tillfällig afvikelse från den
egna typen; men om lefnadsförhållandena ändras och hvarje varelse
undergår motsvarande förändringar, så kan den härefter framfödda
afkomman bibehålla karakterens likformighet blott derigenom att
det naturliga urvalet skyddar samma fördelaktiga variation.
Isolering är ett vigtigt moment vid det naturliga urvalet. På ett
begränsadt eller isoleradt område, om det icke är mycket stort, skola
lefnadsvilkoren så väl de organiska som oorganiska vanligen vara i
hög grad enformiga, derföre skall också det naturliga urvalet söka
modifiera alla individer af en föränderlig art på samma vis, så att
de passa för dessa lefnadsvilkor. Kroasering med sådana individer af
samma art, som bebo kringliggande, annorlunda beskaffade trakter,
kan heller icke förekomma. Moritz Wagner har nyligen publicerat
en intressant ”essay” öfver detta ämne och har visat, att den nyt-
ta isoleringen gör för att förekomma kroasering emellan nybildade
varieteter är större till och med än jag har antagit. Men af redan an-
tydda skäl kan jag på inga vilkor vara ense med denne naturforskare,
att flyttning och isolering äro nödvändiga för bildandet af nya arter.
Isolering gifver också tid för nya varieteters långsamma förädling, de-
rigenom att den hindrar invandring och konkurrens, och detta kan
stundom vara af vigt vid bildandet af nya arter. Om deremot ett
isoleradt område är mycket litet, antingen till följd af omgifvande
stängsel eller dess egendomliga fysiska beskaffenhet, så måste äfven
totalsumman af der lefvande individer vara mycket liten; och ett
ringa individantal fördröjer bildningen af nya arter genom naturligt
urval, emedan derigenom förminskas möjligheten för nya lämpliga
variationers uppträdande.
Tidens längd i och för sig gör ingenting för och ingenting emot
det naturliga urvalet. Jag anmärker detta uttryckligt, emedan man
oriktigt har påstått, att jag tillägger tidselementet en allt för stor
andel deri, så att alla arter med tiden nödvändigt skulle undergå
en långsam förändring. Tiden är blott af betydelse så till vida, att
den lemnar större möjlighet för fördelaktiga variationers uppträ-
dande, för deras utväljande, deras accumulering och fixering, allt
med afseende på de långsamt vexlande organiska och oorganiska lef-
nadsvilkoren. Tiden gynnar äfven den direkta verkan af nya och
förändrade lefnadsvilkor.
Vända vi oss nu till naturen för att pröfva sanningen af dessa
antydningar, och om vi fästa oss vid ett litet begränsadt område till
exempel en ö i oceanen, så skola vi finna, att ehuru totalsumman af
de der boende arterna blott är liten, såsom vi vidare få se i kapitlet
om organismernas geografiska fördelning, så är dock ett relativt stort
antal af dessa arter endemiskt, det vill säga bildadt här på ort och
ställe och ej annorstädes. Vid första anblicken tyckes derföre en ö
i oceanen vara särdeles egnad att framalstra nya arter; men häruti
torde vi mycket bedraga oss, ty för att utröna, om ett litet isoleradt
område eller en vidöppen yta, såsom en kontinent, är mera egnad
för nya organiska formers bildande, måste vi taga jemförelsen inom
lika stor tid, och dertill äro vi icke i stånd.
Ehuru isolering otvifvelaktigt är en vigtig omständighet vid nya
arters bildning, så tror jag dock öfverhufvudtaget, att ett vidsträckt
område är ännu vigtigare isynnerhet för bildandet af sådana arter
som visa sig mäktiga af en större varaktighet och utbredning. På en
stor och öppen yta är möjligheten för fördelaktiga afvikelsers up-
pträdande större, icke blott derföre att individantalet af en art är
så stort, utan till följd af det stora antalet redan existerande arter
blifva också lefnadsvilkoren ofantligt mycket mer sammansatta, och
om några af dessa många arter blifva modifierade och förädlade, så
måste äfven andra arter förädlas i lika hög grad eller också duka
under. Hvarje ny form, så snart den blifvit tillräckligt förbättrad,
blir också i stånd att sprida sig öfver den öppna sammanhängande
ytan och härigenom kommer den i täflan med många andra. Stora
ytor, om de också nu äro sammanhängande, måste dock ofta varit
afbrutna och delade i små områden, en följd af vexlingar i ytans
nivå, så att de fått till en viss grad åtnjuta äfven isoleringens go-
da verkningar. Häraf kommer jag till den slutsatsen, att om också
små begränsade områden i vissa hänseenden sannolikt äro myck-
et gynnande för nya arters bildning, förändringarna dock försiggå i
allmänhet vida raskare på stora ytor och hvad som är ännu vigtigare,
de på vidsträckta områden bildade nya formerna, hvilka redan segrat
öfver många medtäflare, äro just de som sprida sig mest vidsträckt
och lemna största antalet variteter och spela således en vigtig rol i
den organiska verldens vexlande historia.
Från dessa synpunkter kunna vi måhända äfven förstå några
förhållanden, som närmare skola afhandlas i kapitlet om den ge-
ografiska fördelningen af de organiska varelserna, till exempel att
produkterna af Australiens lilla kontinent fordom gifvit vika för och
tydligen fortfarande vika undan för den större europeiskt-asiatiska
kontinentens alster. Deraf kommer äfven, att fastlandets produkter
öfverallt naturaliseras rikligen på öar. På en liten ö blir kampen
för tillvaron vida mindre häftig, modifikationerna blifva fåtaligare
och ett obetydligt antal dör ut. Deraf härrör måhända äfven, att
Madeiras flora enligt Oswald Heer liknar Europas utslocknade ter-
tiärflora. Alla sötvattenssamlingar tillsammanstagna intaga en min-
dre yta än hafvet å ena sidan och torra landet å andra sidan och
följaktligen blir konkurrensen emellan sötvattnets invånare mindre
häftig än annorstädes, nya former bildas långsammare och de gamla
dö ej så fort ut. I sötvatten finna vi sju fiskslägten af ganoidernas
ordning såsom qvarlefvande representanter af en ordning som en
tid var förherrskande, och i sötvattnen finna vi äfven några de mest
besynnerliga varelser som äro kända på jorden, Ornithorhynchus och
Lepidosiren, hvilka likt fossila former till en viss grad förena sådana
djurordningar som nu på naturens skala stå långt ifrån hvarandra.
Man kan derföre med skäl kalla dessa former för lefvande fossilier.
De hafva bibehållit sig ända in i våra tider, emedan de hafva bebott
ett inskränkt område och i följd häraf varit utsatta för en mindre
häftig täflan.
Sammanfatta vi slutligen alla de omständigheter som gynna och
motverka det naturliga urvalet, så långt ämnets invecklade beskaf-
fenhet tillåter, så komma vi till följande resultat. Torra landets alster
fordra såsom de gynsammaste omständigheter för frambringandet af
många nya former med lång varaktighet och vidsträckt utbredning
en stor yta af fast land, som kan undergå mångfaldiga nivåförän-
dringar och derföre under långa perioder befinna sig afdelad i mindre
partier. En sådan yta var först fastland, hvars invånare på denna tid
voro talrika både till individ- och artantal. Har det fasta landet sedan
genom sänkningar afdelats i stora öar, så qvarstå dock på hvarje ö
många individer af samma art, hvilka på gränserna af sitt område
ej kunna kroaseras med hvarandra; efter några fysiska förändringar
af hvad slag de vara må kunna inflyttningar ej vidare ske och de i
naturens hushållning på hvarje ö uppstående luckorna måste fyllas
genom förändringar af de gamla invånarna och tillräcklig tid dispon-
eras för att vederbörligen omgestalta och fullkomna varieteterna. Om
nu öarna genom en ny höjning åter förenas till fast land, så inträder
straxt en häftig konkurrens. De bäst utrustade och mest förädlade
varieteterna hafva största förmågan att sprida sig, många mindre
fullkomliga former dö ut och invånarnas relativa antal på den nybil-
dade kontinenten skola betydligt ändras. Det naturliga urvalet får
härigenom ånyo ett rikt fält för sin verksamhet att vidare förädla
invånarna och bilda nya arter.
Jag medgifver till fullo, att det naturliga urvalet verkar ytterligt
långsamt. Dess verksamhet beror derpå, att i naturens hushållning
luckor finnas, som kunna fyllas derigenom att några gamla invånare
i trakten undergå lämpliga modifikationer. Sådana luckors tillvaro
beror ofta på i allmänhet långsamma fysiska förändringar, och derpå
att lämpligare formers inflyttning är omöjliggjord. Men det naturliga
urvalet är sannolikt oftare betingadt deraf att några af inbyggarna
undergå långsamma modifikationer, i det härigenom många andra
varelsers ömsesidiga förhållanden störas. Ingenting kan vinnas förr
än fördelaktiga varieteter uppträda, föränderligheten sjelf är alltid
en långsam process och genom fri kroasering blir den derjemte ofta
fördröjd. Mången kan vara af den mening, att dessa omständigheter
äro tillräckliga att fullständigt tillintetgöra det naturliga urvalets
verksamhet; det är icke min åsigt. Men å andra sidan tror jag, att
det naturliga urvalet alltid verkar mycket långsamt, i allmänhet med
långa uppskof och vanligen blott på några få invånare i samma trakt
på samma gång. Jag tror dessutom, att denna det naturliga urvalets
långsamma och afbrutna verksamhet rätt väl öfverensstämmer med
hvad geologien lär oss om de förändringars proportion och beskaf-
fenhet, som jordens bebyggare småningom hafva undergått.
Huru långsamt urvalet än må verka, då den svaga menniskan på
kort tid genom sitt konstmessiga urval kan åstadkomma så mycket,
så kan jag ej se någon gräns för förändringarnas omfång, för alla
organiska varelsers sköna och oändligt invecklade öfverensstämmelse
med hvarandra och de naturliga lefnadsvilkoren, som det naturliga
urvalet under loppet af långa tidrymder kan åstadkomma.
Arters undergång genom det naturliga urvalet.
Detta ämne skall fullständigare behandlas i vårt kapitel om geolo-
gien, men vi måste här vidröra detsamma, emedan det står i nära
sammanhang med frågan om det naturliga urvalet. Naturligt urval
verkar blott genom bevarandet af de i något hänseende fördelaktiga
variationerna, hvilka följaktligen öfverlefva de andra. Då i följd af al-
la organiska varelsers förmåga att föröka sig i geometrisk progression
hvarje område redan är försedt med sitt fulla antal lefvande varelser
och de flesta distrikter derjemte med en stor mångfald af former, så
följer häraf, att i samma mån hvarje utvald och väl utrustad form
tilltager i mängd, i samma mån aftaga småningom de mindre gyn-
nade formerna och blifva sällsyntare. Att blifva sällsynt är, såsom
geologien lärer oss, början till att dö ut. Man ser äfven, att en af blott
få individer representerad form under vexlande svåra årstider eller
genom ett förökadt antal af dess fiender löper fara att helt och hållet
tillintetgöras. Vi kunna gå ännu längre: liksom nya former oupphörli-
gen bildas, så måste andra oundvikligen dö ut, om icke antalet af
specifika former skall ständigt tillväxa i oändlighet. Geologien visar
oss tydligt, att arternas antal icke har tillväxt i oändlighet och vi
skola strax försöka visa orsaken, hvarföre artantalet på jordytan icke
har blifvit oändligt stort.
Vi hafva sett, att de arter som äro rikast på individer hafva störs-
ta sannolikheten för sig att inom en gifven tid lemna fördelaktiga
varieteter. De i andra kapitlet meddelade fakta kunna tjena som be-
vis härför, ty de visa, att just de allmännaste arterna lemna största
antalet erkända varieteter eller börjande arter. De mera sällsynta
arterna förändras och förädlas mindre hastigt under en gifven pe-
riod och i följd häraf duka de under i kampen för tillvaron med
de förändrade afkomlingarna af de allmänna arterna. Af dessa be-
traktelser synes mig oundvikligen framgå, att liksom under tidernas
lopp nya arter bildas genom det naturliga urvalet så blifva andra
mer och mer sällsynta och dö ändtligen ut. Naturligtvis skola de
former lida mest, som komma i häftigaste kamp med de modifierade
och förädlade formerna. Och i kapitlet om kampen för tillvaron haf-
va vi sett, att de som råka i häftigaste strid med hvarandra äro de
närmast beslägtade formerna, — varieteter af samma art och arter
af samma eller mycket närstående slägten — emedan de hafva nära
lika bygnad, konstitution och lefnadssätt. Hvarje ny art eller vari-
etet ansätter följaktligen hårdast under sin bildning sina närmaste
anförvandter och söker uttränga dem. Vi se samma tillintetgörelse-
process försiggå bland våra kulturalster genom menniskans urval af
förädlade former. Jag skulle kunna visa med många märkvärdiga ex-
empel, huru hastigt nya raser af nötkreatur, får och andra djur eller
nya varieteter af blommor intaga de äldre och ofullkomligare vari-
eteternas plats. I Yorkshire är det historiskt bekant, att den gamla
svarta hornboskapen är utträngd af långhornsrasen, och att denna
enligt en författares uttryck ”är bortsopad af korthornsrasen såsom
af en mördande farsot”.
Karakterens divergens.
Den princip jag betecknar med detta uttryck är af stor vigt för min
teori och förklarar i min tanke flera vigtiga förhållanden. För det
första gifves det många väl utpräglade varieteter, hvilka, ehuru de
till en viss grad bära prägeln af art — hvilket synes af det hop-
plösa tviflet om deras rang — dock helt säkert vida mindre skilja sig
från hvarandra än goda och äkta arter. Det oaktadt äro i min tanke
varieteter just arter under bildning. På hvad sätt växer nu denna
lilla olikhet emellan varieteter ut till större artskilnad? Att detta i
allmänhet sker kunna vi sluta af de nästan otaliga i naturen förekom-
mande arter med väl utpräglade kännetecken under det varieteterna,
enligt vår teori prototyperna, stamfäderna för kommande väl skilda
arter erbjuda blott få och föga utpräglade skilnader. Slumpen, såsom
vi kunna kalla det, skulle väl kunna förorsaka en varietets afvikelse
från sina föräldrar i vissa hänseenden, och således äfven denna vari-
etets afkomlingars ännu större afvikelser i samma hänseenden; det-
ta allena skulle dock icke räcka till att förklara en så allmän och
så hög grad af olikhet, som finnes emellan varieteter af en art och
arter af ett slägte. Såsom vi förut varit vana att göra, skola vi äfven
söka belysa detta ämne med tillhjelp af våra kulturalster och vi sko-
la härvid finna något analogt. Man skall medgifva, att bildandet
af så vidt skilda raser som nötkreatur af korthorns- och Hereford-
sras, ridhäst och arbetshäst, de olika raserna af dufvor m. m. icke
skulle hafva kunnat ske blott genom ett tillfälligt hopande af likar-
tade förändringar under flera generationer. Om nu i verkligheten en
dufamatör satte värde på en dufva med kortare näbb och en annan
på en dufva med betydligt längre näbb, så skulle båda bemöda sig
att till afvel utvälja fåglar med allt kortare och kortare eller längre
och längre näbb, då ”amatörer icke beundra mellanformer, utan äls-
ka ytterligheter”. Likaså kunna vi antaga, att någon i en förfluten tid
föredragit smidigare hästar, en annan starkare och mera groft bygda.
De första olikheterna hafva varit blott helt ringa; men om nu under
tidernas lopp en viss person alltjemt utvalt de smidiga hästarna till
afvel, en annan de gröfre, så hafva olikheterna blifvit allt större och
gifvit anledning till att skilja två underraser och efter århundradens
förlopp kunna dessa underraser slutligen utbilda sig till två skilda
raser. Då olikheterna långsamt förstoras, så försummas de ofullkom-
ligare djuren som antingen äro för spensliga eller för grofva och dö
småningom ut. Vi se sålunda i dessa menniskans konstprodukter,
att i följd af grundsatsen om karakterens divergens, såsom man kan
kalla det, i början knappt märkbara skiljaktigheter alltjemt tilltaga
och raserna allt mer och mer skilja sig så väl från hvarandra som
från sina gemensamma stamfäder.
Men frågar man, huru låter en likartad grundsats tillämpa sig på
naturen? Jag tror att den kan finna och verkligen finner tillämpning
(ehuru jag sjelf länge ej märkt det) i det enkla förhållandet, att ju
mera individerna af en art blifva olika i bygnad, konstitution och
lefnadssätt, ju lämpligare äro de att intaga många och skilda platser
i naturens hushållning, och blifva sålunda i stånd att föröka sitt
antal.
Detta visar sig tydligt hos djur med enkla lefnadsvanor. Vi skola
taga ett fyrfotadt rofdjur till exempel, hvars mängd i en trakt redan
stigit till det fulla belopp som detta område kan underhålla. Lem-
nas fritt spelrum åt dess naturliga förökningsförmåga, så kan samma
djurart (förutsatt att distriktet icke undergår några förändringar i
sina fysiska förhållanden) ytterligare föröka sig endast i det fall, att
afkomlingarna modifieras på det sätt att de småningom kunna inta-
ga de roler, som nu innehafvas af andra djur, om till exempel några
af desamma få förmåga att begagna sig af nya arter till byte om
de söka nya boningsplatser, klättra i träd, dyka i vatten eller äfven
uppgifva en del af sin rofdjursnatur. Ju mer afkomlingarna af vårt
rofdjur skilja sig i organisation och lefnadssätt, ju flera platser stå
dem öppna i naturens hushållning. Och hvad som gäller om ett djur,
det gäller i alla tider om alla djur, förutsatt att de variera, ty utan
det kan det naturliga urvalet ingenting uträtta. Och detsamma gäller
om växterna. Genom försök har blifvit visadt, att om man besår en
landsträcka med gräs af olika slägten, erhålles ett större antal väx-
tindivider och större höskörd, än om samma landsträcka besås med
blott en gräsart. Till samma resultat har man kommit genom att
så först en varietet och sedan blandade varieteter af hvete på två
lika stora jordområden. Om derföre en gräsart skiljer sig i varieteter
och till utsäde alltjemt utväljas de varieteter som sinsemellan förete
olikheter på samma sätt som gräsarter och slägten, så skall ett större
antal individer af denna gräsart jemte deras varieteter kunna växa
på samma yta än förut. Som bekant utströr hvarje gräsart och vari-
etet årligen en nästan otalig mängd frön, så att man kan säga, att
deras förnämsta sträfvan är att föröka antalet individer. Under lop-
pet af mångtusende generationer skola derföre af en gräsart just de
varieteter, som äro mest skilda från hvarandra, alltid hafva största
utsigten att föröka sitt antal och att följaktligen kunna undantränga
de obetydligare afvikande varieteterna, och äro nu dessa varieteter
vidt skilda från hvarandra, så antaga de karakteren af arter.
Sanningen af denna grundsats, att största summan af lif förmed-
las genom största differentiering i skapnad, låter visa sig under mån-
gahanda naturliga förhållanden. Inom ett litet rum, isynnerhet om
inflyttning obehindradt kan försiggå och följaktligen arternas kamp
med hvarandra är häftig, se vi städse en stor mångfald af invånare.
Så fann jag till exempel på en gräsvall af tre fots längd och fyra
fots bredd, som under många år stått under inflytande af fullkom-
ligt samma yttre förhållanden, tjugu växtarter af aderton slägten och
åtta ordningar, hvilket visar huru olikartade dessa växter voro. Sam-
ma är äfven förhållandet med växterna och insekterna på en liten
enformig ö, och likaså i små sötvattenssamlingar. Landbrukare veta,
att de genom rotation, genom att omvexlande så arter från de mest
skilda ordningar kunna erhålla största mängd foder och naturen erb-
juder hvad man man kan kalla en simultan rotation. De flesta växter
och djur, som bo rundt omkring en liten jordyta, skulle äfven kun-
na bo på denna yta (om den icke i något hänseende är af mycket
afvikande beskaffenhet) och sträfva så att säga i hög grad efter att
lefva der, men hvarhelst de komma i häftigare täflan med hvarandra,
se vi, att de fördelar som äro en följd af olikheter i organisation och
lefnadsvanor åstadkomma, att de med hvarandra i närmaste täflan
kommande invånare i allmänhet tillhöra olika slägten och ordningar.
Samma grundsats finner man äfven i menniskans bemödanden
att naturalisera växter i främmande land. Man hade måhända vän-
tat, att de växter som med fördel kunna naturaliseras i ett land i
allmänhet vore nära beslägtade med de förut inhemska; ty dessa be-
traktar man vanligen såsom särskildt skapade för och lämpade efter
sin hemort. Man kunde också hafva väntat, att de naturaliserade
växterna skulle höra till några få grupper, specielt lämpliga för vissa
stationer i sin nya hemort. Men saken förhåller sig helt annorlunda
och Alphonse de Candolle har i sitt stora och förträffliga arbete väl
visat, att ett lands flora genom naturalisering vinner vida mera nya
slägten än nya arter i proportion till de infödda slägtena och arterna.
Vi vilja anföra ett exempel: i sista upplagan af Asa Gray’s Manual
of the Flora of the Northern United States uppräknas 260 naturalis-
erade växtarter af 162 slägten. Vi se vidare att dessa naturaliserade
växter äro af vida skild natur och äfven afvika från de infödda; så
att af dessa 162 slägten icke mindre än 100 äro främmande; de i
Förenta Staterna växande slägtena hafva härigenom alltså propor-
tionsvis betydligt ökats.
Fäster man uppmärksamhet vid naturen af de växter och djur,
som med framgång hafva kämpat med de i ett land infödda och i
följd häraf blifvit naturaliserade, så kan man vinna en föreställning
om hvilka modifikationer några af de infödda borde hafva undergått
för att vinna några fördelar öfver de andra inhemska; åtminstone
kunna vi med säkerhet draga den slutsatsen, att en förändring i
deras organisation, så stor att de öfvergått till nya slägten, skulle
hafva varit gynsam för dem.
Fördelen af en stor olikhet emellan de inhemska formerna i ett
visst område är i sjelfva verket densamma som det fysiologiska ar-
betets fördelning mellan de olika organerna hos en individ — ett af
Milne Edvards på ett utmärkt sätt belyst ämne. Ingen fysiolog tviflar
på att en mage, som är ämnad till att smälta blott vegetabiliska eller
blott animaliska ämnen, upptager de mesta närande delar af dessa
ämnen. Så skola äfven i ett lands hushållning så många flera växt-
och djurindivider vara i stånd att finna sin näring, i ju högre grad de
äro olika och fullständigt skapade till olika ändamål. Ett antal djur
med blott obetydliga olikheter i organisation kan svårligen täfla med
ett annat antal af fullständigare skild kroppsbygnad. Så måste man
till exempel betvifla, att de australiska pungdjuren, hvilka efter Wa-
terhouse’s och andras uppgifter äro afdelade i grupper som blott
obetydligt afvika från hvarandra och hvilka blott ofullkomligt repre-
sentera våra rofdjur, idislare och gnagare, att dessa djur vore i stånd
att täfla med de nyssnämnda väl markerade ordningarna. I de aus-
traliska däggdjuren se vi denna differentieringsprocess på ett tidigt
och ofullkomligt utvecklingsstadium.
Det naturliga urvalets sannolika verkan på afkomlingar af
gemensamt ursprung genom karakterens divergens och genom
utdöende.
Efter dessa föregående betraktelser, som behöfde en större utförlighet,
kunna vi väl antaga, att de modifierade afkomlingarna af någon art
röna så mycket större framgång, ju mera olikartade de äro i sin or-
ganisation och derigenom lämpliga att intaga de roler, som förut
innehafvas af andra varelser. Vi skola nu se till huru denna princip
om företrädets beroende af karakterens divergens verkar i samman-
hang med grundsatsen om det naturliga urvalet och tillintetgörelse.
Bifogade schema skall hjelpa oss att förstå denna mycket in-
vecklade fråga. Antag att bokstäfverna A till L beteckna arterna
af ett i sitt land stort slägte; dessa arter likna hvarandra till oli-
ka grad, just såsom förhållandet brukar vara i naturen och hvilket
vi beteckna med dessa bokstäfvers olika afstånd från hvarandra. Vi
välja ett stort slägte, emedan vi redan i andra kapitlet visat, att
proportionsvis flera arter af de stora slägtena variera än af de små,
och att desamma erbjuda ett större antal varieteter. Vi hafva vidare
sett, att de allmännaste och mest utbredda arterna variera mera än
de sällsynta med små utbredningsområden. Låt A vara en allmän,
vidt utbredd, varierande art af ett i sitt land stort slägte; den lilla
solfjädern med punkterade divergerande linier af olika längd, som
utgå från A föreställer dess varierande afkomlingar. Vi antaga vi-
dare att variationerna äro utomordentligt små, men af mångfaldig
beskaffenhet, att de icke uppträda samtidigt, utan ofta skilda af lån-
ga mellantider och slutligen af olika varaktighet. Blott de variationer,
som i ett visst hänseende äro nyttiga, bibehållas och användas till
naturligt urval. Och här
framträder betydelsen af den grundsatsen, att en fördel är att
härleda från karakterens divergens; ty denna skall leda dertill, att
de mest skilda eller divergerande variationer (representerade af våra
punkterade linier) bibehållas och ökas genom det naturliga urvalet.
Då i vårt schema en af de punkterade linierna når en af de horisontala
och der betecknas med en liten numererad bokstaf, så antages att
variationen blifvit ökad till ett sådant omfång, att deraf bildats en
distinct varietet, värd att upptagas i ett system.
Mellanrummen mellan två horisontala linier i figuren kunna motsvara
1000 generationer hvardera (bättre vore måhända tiotusen). Efter
tusen generationer har arten A alstrat två väl utpräglade varieteter
a1 och m1 . Dessa två varieteter lefva fortfarande under samma yttre
omständigheter som gjorde deras stamfäder föränderliga och benä-
genheten för föränderlighet är hos dem ärftlig; de skola följaktligen
allt framgent vara benägna att variera och göra det också i allmänhet
på ungefär samma sätt som deras stamfäder. Då dessa två varieteter
vidare äro blott obetydligt modifierade former, hafva de äfven en viss
böjelse att ärfva de fördelar, som gjorde deras föräldrar talrikare än
de flesta andra invånare i samma trakt; de få äfven del af de mera
allmänna fördelar, som gjorde det slägte hvartill stamfäderna hörde
till ett i sitt eget land stort slägte. Alla dessa omständigheter äro,
som vi veta, gynsamma för alstrandet af nya varieteter.
Om således dessa två varieteter äfven äro föränderliga, så skola
i allmänhet de mest divergerande af deras variationer ega bestånd
under de nästföljande tusen generationerna, och efter denna tids
förlopp har varieteten a1 i schemat gifvit upphof till varieteten a2 ,
hvilken enligt grundsatsen om divergensen bör visa större afvikelser
från A än varieteten a1 gjorde. Vi antaga vidare att varieteten m1
har lemnat två varieteter nämligen m2 och s2 , som skilja sig betydligt
från hvarandra och i hög grad från det gemensamma ursprunget A.
Samma process kunna vi följa steg för steg under huru lång tid som
helst: några af dessa varieteter hafva efter hvarje tusental af genera-
tioner bildat en enda mer eller mindre afvikande varietet, andra två
eller tre varieteter och andra åter ingen enda. Varieteterna eller de
modifierade afkomlingarna som härstamma från det gemensamma
ursprunget A tilltaga alltjemt i antal med divergerande karakter.
I schemat är denna process fortsatt till den tiotusende generatio-
nen och i mera sammandragen och förenklad form till den fjorton-
tusende. Här vill jag dock anmärka, att processen icke alltid försiggår
så regelbundet, som schemat föreställer, ehuru den äfven der synes
något irregulier; det är sannolikt att hvarje form under lång tid blir
oförändrad och sedan åter börja variera. Ej heller är det min åsigt
att de mest divergenta varieteter utan undantag äro de som få väldet
och föröka sig; en mellanform kan ofta ega bestånd en lång tid och
stundom alstra en eller flera modifierade afkomlingar, stundom icke,
ty det naturliga urvalet arbetar alltid för att fylla de platser, som
antingen äro tomma eller illa besatta af andra varelser, och det-
ta beror på oändligt invecklade förhållanden. Men såsom en allmän
regel kunna vi uttala den satsen, att ju mer olika i skapnad ättlin-
garna af en art kunna blifva, ju flera platser i naturens hushållning
äro de i stånd att intaga och i samma mån förökas deras modi-
fierade afkomma. I vårt schema är successionslinien på regelbundna
afstånd afbruten af små numererade bokstäfver, som beteckna de
former hvilka varit tillräckligt skilda för att anses såsom varieteter.
Men dessa afbrott äro imaginära och kunde inflätas hvar som helst
på mellantider tillräckligt stora att medgifva en ansenlig grad af di-
vergerande variation.
Då alla de modifierade ättlingarna af en gemensam, vidt utbredd
art, tillhörande ett stort slägte, sträfva att få del af de fördelar som
hafva gifvit deras stamfäder framgång i lifvet, skola de fortfarande
tilltaga i antal och skilja sig i sina karakterer; detta betecknas i fig-
uren genom antalet divergerande grenar utgående från A. De modi-
fierade afkomlingarna från de sednare och mer förädlade grenarna i
härstamningslinien skola sannolikt ofta intaga de tidigare och mindre
förädlade grenarnas plats och således uttränga dem; detta betecknas
i schemat derigenom att några af de lägre grenarna icke nå upp till
de högre horisontala linierna. I några fall tviflar jag icke, att mod-
ifikationsprocessen är inskränkt till en enda härstamningsserie och
att antalet ättlingar ej ökas, ehuru graden af divergens under de föl-
jande generationerna betydligt tilltagit. Detta fall skulle i schemat
framställas om alla linierna, som utgå från A, vore borta med un-
dantag af linien a1 —a10 . På sådant sätt hafva tydligen den Engelska
ridhästen och den engelska rapphönshunden småningom i karakter
skilt sig från sitt ursprung utan att hafva gifvit upphof till någon ny
gren eller ras.
Efter tiotusen generationer antages arten A efterlemna tre former
a10 , f10 och m10 , och då dessa under denna följd af generationer hafva
i karakter aflägsnat sig från hvarandra, så skilja de sig nu betydligt,
ehuru på olika sätt, både från hvarandra och från sitt gemensamma
ursprung. Antaga vi graden af förändring emellan hvarje horisontal
linie i vårt schema vara ytterligt liten, så hafva dessa former ännu
blifvit blott väl markerade varieteter; men vi behöfva blott antaga
dessa steg i modifikationsprocessen mera talrika eller större till om-
fång för att förvandla dessa tre former i tvifvelaktiga och slutligen
väl bestämda arter; schemat visar således, huru små afvikelser, som
utmärka varieteter, småningom steg för steg ökas till artskilnader.
Om samma process fortgår under ett större antal generationer (så-
som schemat visar i en sammanträngd och förenklad form), få vi åtta
arter, utmärkta genom bokstäfverna a14 —m14 , alla härstammande
från arten A. På detta sätt förökas enligt min åsigt arternas antal,
och deraf bildas ett slägte.
Man kan antaga såsom sannolikt, att af ett stort slägte mer än
en art varierar. I schemat har jag antagit, att en annan art I genom
liknande stadier efter tiotusen generationer gifvit upphof till antin-
gen två väl utpräglade varieteter eller två arter, alltefter den grad
af förändring, som antages försiggå emellan två horisontala linier.
Efter fjortontusen generationer antaga vi sex nya arter hafva bildats,
betecknade med bokstäfverna n14 —z14 . I stora slägten är benägen-
heten att efterlemna ett stort antal modifierade ättlingar större hos
de arter som från början äro mest skilda i karakter från hvarandra,
ty dessa hafva största utsigten att fylla nya och vidt skilda platser
i naturens hushållning; i schemat har jag derföre valt de långt skil-
da arterna A och I såsom de mest varierande och låtit dem bilda
nya varieteter och arter. De andra nio arterna af vårt ursprungliga
slägte, utmärkta med stora bokstäfver, kunna under en lång period
efterlemna en oförändrad afkomma och detta har jag i schemat visat
genom de punkterade linierna, som af brist på utrymme ej fortsatts
långt uppåt.
Men under denna modifikationsprocess som schemat framställer
har en annan af våra grundsatser spelat en stor rol, nämligen grund-
satsen om tillintetgörelse. Då i hvarje fullt befolkad trakt det naturli-
ga urvalet nödvändigt verkar derigenom, att de utvalda formerna
hafva någon fördel öfver de andra i kampen för tillvaron, så måste
de förädlade ättlingarna af en art hafva en beständig benägenhet
att ersätta och undantränga sina föregångare och sina stamfäder.
Ty vi få komma ihåg att kampen är i allmänhet häftigast emellan
de former, som i kroppsbygnad, organisation och lefnadsvanor stå
hvarandra närmast. Alla mellanformer emellan tidigare och senare
stadier, det är emellan de mindre och mera förädlade stadierna af en
art, likasom äfven den ursprungliga arten sjelf visa derföre i allmän-
het benägenhet att dö ut. Detta är sannolikt förhållandet med mån-
ga hela sidolinier, som besegras af nyare och mera förädlade linier.
Likväl, om någon modifierad ättling af en art försättes i en särskild
trakt eller plötsligt lämpar sig för någon viss ny station, i hvilken
föräldrar och barn icke komma i någon täflan, så kunna båda fort-
farande ega bestånd.
Om derföre vårt schema antages representera en hög grad af mod-
ifikation, så har arten A och alla tidigare varieteter dött ut och er-
satts af åtta nya arter (a14 —m14 ) och I har blifvit ersatt af sex
(n14 —z14 ) nya arter.
Men vi kunna gå ännu längre. De ursprungliga arterna af vårt
slägte antogos likna hvarandra i olika grad, såsom förhållandet van-
ligen är i naturen; arten A står i närmare samband med arterna B,
C och D än med de andra och arten I är närmare beslägtad med
G, H, K, L än med de öfriga. Dessa två arter antogos också vara
mycket allmänna och vidt utbredda, så att de ursprungligen måste
hafva haft någon fördel öfver de flesta andra arterna af samma slägte.
Deras modifierade ättlingar, fjorton till antal efter fjortontusen gen-
erationer hafva sannolikt ärft några af dessa företräden: de hafva
också blifvit modifierade och förädlade på olika sätt i hvarje fort-
plantningsstadium, så att de blifvit lämpliga att innehafva många
roler i deras hemlands naturhushållning. Det synes mig derföre yt-
terst sannolikt, att de hafva intagit just de ställen, som innehades
icke blott af stamfäderna A och I utan äfven af några af de ursprung-
liga arterna, som närmast liknade deras stamfäder, och på detta sätt
hafva de undanträngt dem. Helt få af de ursprungliga arterna skola
derföre lemna efterkommande intill fjortontusende generationen, och
vi kunna antaga, att blott en, F, af de två arter, som hade minsta
likhet med de andra nio, ursprungliga arterna, har lemnat ättlingar
ända till detta sena stadium.
De nya arter i vårt schema, som härstamma från de ursprungliga
elfva arterna, äro nu femton till antal. På grund af det naturliga ur-
valets sträfvan att göra karaktererna divergenta är graden af karak-
terskilnad emellan a14 och z14 mycket större än emellan de mest
skilda af de elfva ursprungliga arterna. De nya arternas förhållande
till hvarandra är dessutom mycket olika. Bland de åtta ättlingarna
af A är sambandet störst emellan de tre som betecknas med a14 , q14
och p14 , ty de hafva i en senare period utgrenats från a10 ; b14 och
f14 äro till en viss grad skilda från de förstnämnda tre arterna, ty de
hafva i en tidigare period utgått från a5 ; och o14 , e14 och m14 stå
slutligen i nära samband med hvarandra, men då de hafva afskilt sig
redan vid modifikationsprocessens början äro de vidt skilda från de
fem andra arterna och kunna bilda ett subgenus eller till och med
ett särskildt slägte.
De sex ättlingarna af I bilda två subgenera eller genera. Men då
den ursprungliga arten I är vida skild från A, ty de stå nästan vid
motsatta ändar af slägtet, så bli de sex afkomlingarna af I på grund
af ärftligheten allena vida skilda från de åtta afkomlingarna af A; de
två grupperna antagas dessutom hafva alltjemt divergerat i skilda
riktningar. Mellanformerna, som förenade de ursprungliga arterna
A och I, hafva också (och detta är en mycket vigtig sak) alla med
undantag af F dött ut och icke lemnat några efterkommande. De
sex nya arterna som härstamma från I och de åtta som utgått från
A skola derföre kunna erhålla rangen af slägten eller till och med
flockar (underfamiljer).
På detta sätt hafva, som jag tror, två eller flera slägten upp-
kommit genom härstamning med modifikation från två eller flera
arter af samma slägte, och de två eller flera urarterna kunna antagas
härstamma från någon art af ett tidigare slägte. Detta är betecknadt
i vårt schema derigenom att de brutna linierna under de stora bok-
stäfverna konvergera gruppvis nedåt emot en punkt; denna punkt
representerar en enda art, den antagna stammen till våra nya sub-
genera och slägten.
Här kunna vi hafva god anledning att dröja ett ögonblick för
att reflektera öfver karakteren af den nya arten F14 , hvilken antages
hafva divergerat blott obetydligt i karakter och bibehållit formen af
F antingen oförändrad eller med blott ringa förändring. I detta fall
är dess förhållande till de öfriga fjorton nya arterna af en egendomlig
och invecklad beskaffenhet. Då den härstammar från en form, som
stod emellan de två stamarterna A och I, hvilka antagas nu vara
utdöda och okända, måste den till en viss grad i sina karakterer
utgöra ett mellanstadium emellan de två grupper som utgått från
dessa arter. Men då dessa två grupper hafva alltjemt i karakter skilt
sig från sina urfäders typ, så är den nya arten F14 icke direkt en
mellanform emellan dem, utan emellan typerna för tvenne grupper
och hvarje naturforskare bör ej hafva svårt att påminna sig något
sådant exempel.
I schemat hafva vi hittills antagit hvarje horisontal linie represen-
tera ett tusen generationer, men vi kunna lika väl låta dem föreställa
millioner eller hundra millioner, och likaledes ett snitt af de på hvar-
andra liggande lagren af jordskorpan med de qvarlefvor af utdöda
varelser de innehålla. Då vi komma till vårt kapitel om Geologien
skola vi återkomma till detta ämne, och jag tror vi då skola finna,
att detta schema sprider något ljus öfver de utdöda varelsernas slägt-
skap, hvilka, ehuru de i allmänhet tillhöra samma ordningar, familjer
eller slägten som de nu lefvande, dock ofta till en viss grad i karakter
stå emellan två existerande grupper; och vi kunna fatta detta förhål-
lande, ty de utdöda arterna lefde på en mycket aflägsen tidpunkt,
då ättlingarnas förgreningar ännu hade divergerat mindre från hvar-
andra.
Jag kan ej inse något skäl att begränsa den modifikationsprocess
som vi nu genomgått till bildandet af slägten blott. Om vi i schemat
antaga graden af variation, som representeras af hvarje grupp punk-
terade linier, vara mycket stor, bilda formerna a14 —p14 , b14 —f14 ,
och o14 —m14 tre skilda slägten. Ifrån I hafva också utgått två skil-
da slägten, och då dessa senare två slägten både genom en fortsatt
karaktersdivergens och genom arf från sitt ursprung skilja sig bety-
dligt från de två slägten, som härstamma från A, så bilda de två
små slägtgrupperna två skilda familjer eller till och med ordningar,
alltefter graden af förändring som schemat antages föreställa. Och
de två nya familjerna eller ordningarna hafva utgått från två arter af
det ursprungliga slägtet och dessa två arter åter antagas härstamma
från en art af ett ännu äldre okändt genus.
Vi hafva sett, att i hvarje trakt arterna af de större slägtena
oftast erbjuda varieteter eller begynnande arter. Detta kunna vi i
sjelfva verket vänta på förhand, ty då det naturliga urvalet verkar
derigenom att en form har något företräde framför andra former i
kampen för tillvaron, så verkar det hufvudsakligen på dem som redan
hafva något företräde; och gruppens storlek bevisar att dess arter
hafva ärft från en gemensam stamfar något gemensamt företräde.
En täflan att lemna nya och modifierade ättlingar uppstår derföre
emellan de större grupperna, som alla försöka att föröka sitt antal.
En större grupp besegrar småningom en mindre, inskränker dess an-
tal och förminskar på detta sätt dess utsigt till vidare variation och
förädling. Inom samma stora grupp försöka de senare och mera ful-
lkomliga undergrupperna, förgrenande sig och intagande många nya
platser i naturens hushållning, att ersätta och tillintetgöra de tidi-
gare och mindre förädlade undergrupperna; små enstaka grupper och
undergrupper försvinna till slut helt och hållet. För framtiden kunna
vi säga, att de grupper af organiska varelser, som nu äro stora och
segerrika och äro minst afbrutna, det vill säga hafva undergått mins-
ta förödelsen, skola under en lång tid alltjemt föröka sig. Men hvilka
grupper till slut skola taga väldet, det kunna vi ej förutse, ty vi veta
väl, att många grupper, som förr voro väl utvecklade, nu hafva helt
och hållet gått ut. Se vi ännu längre in i framtiden, så kunna vi förut-
säga, att en mängd smärre grupper skola helt och hållet utslockna
och icke lemna några modifierade ättlingar på grund af de större
gruppernas fortsatta och ständiga tillväxt, och att följaktligen af de
arter som lefva på en viss period högst få lemna efterkommande in
i en aflägsen framtid. I kapitlet om klassificering skall jag återkom-
ma till detta ämne, jag vill blott tillägga, att med dessa satser, att
ytterst få af de äldre arterna hafva efterlemnat afkomlingar och att
alla ättlingarna af samma art bilda en klass, med dessa satser kun-
na vi lätt inse orsaken hvarföre i hvarje hufvudafdelning af växt-
och djurriket blott ett ringa antal klasser finnas. Ehuru ytterst få
af de äldsta arterna nu hafva lefvande och modifierade ättlingar, så
måste dock jorden äfven i den mest aflägsna geologiska period hafva
varit lika väl befolkad med många arter af många slägten, familjer,
ordningar och klasser, som i närvarande tid.
Framåtskridande i organisation.
Det naturliga urvalet verkar såsom vi hafva sett uteslutande genom
bevarande och samlande af sådana afvikelser, som kunna vara af
nytta för en varelse under de organiska och oorganiska lefnadsvilkor,
hvaraf den under succesiva perioder är beroende. Resultatet blir att
hvarje varelse alltid sträfvar att förbättras i förhållande till dess lef-
nadsvilkor. Denna förbättring bör oundvikligen föra till den allmän-
na fulländning i organisation, som iakttages hos flertalet af de på
jordytan utbredda varelserna. Här komma vi dock in på ett myck-
et svårt ämne, då ännu ingen naturforskare gifvit en allmänt till-
fredsställande definition på hvad som förstås med organisationens
fulländning. Hos ryggradsdjuren kommer härvid äfven med i räknin-
gen deras själsförmögenheter och kroppsbygnadens större eller min-
dre likhet med menniskans. Man skulle tro, att graden af de förän-
dringar, som de olika delarna och organerna undergått under sin
utveckling från embryonaltillståndet intill mogen ålder, skulle kunna
tjena såsom hållpunkt vid jemförelsen; dock förekomma fall, såsom
vid de parasitiska krustaceerna, der flera delar af kroppen blifva oful-
lkomligare, så att man icke kan kalla det fullmogna djuret fullkomli-
gare än dess larv. Von Baer’s måttstock synes ännu vara den bästa
och allmännast användbara, nämligen graden af de olika delarnas dif-
ferentiering (”i mogen ålder” torde väl få tilläggas) och deras speciela
lämplighet för vissa förrättningar, eller fullständigheten af det fysi-
ologiska arbetets fördelning, såsom Milne Edwards skulle säga. Huru
dunkel denna sak ännu är, se vi dock om vi betrakta fiskarna till ex-
empel, bland hvilka många naturforskare anse för de högsta dem som
mest närma sig reptilierna, såsom hajarna, under det andra tillerkän-
na högsta platsen åt de vanliga benfiskarna (Teleostei), emedan de
hafva den mest utbildade fiskformen och mest afvika från alla andra
vertebrater. Ännu tydligare inse vi svårigheterna om vi vända oss
till växterna, der den måttstock själsförmögenheterna kunna lemna
helt och hållet bortfaller; några botanister ställa högst de växter,
som i hvarje blomma hafva fullständigt utvecklade foderblad, kro-
nblad, pistiller och ståndare, under det andra med större skäl anse
för de fullkomligaste de växter, hvilkas olika organer äro starkare
metamorfoserade och reducerade till mindre antal.
Taga vi de olika organernas differentiering och specialisering så-
som bästa måttstocken för fullkomligheten af formernas organisa-
tion i fullväxt tillstånd (hvilket äfven innefattar hjernans fortgående
utveckling för själsfunktionerna), så måste det naturliga urvalet up-
penbarligen leda till fullkomlighet; ty alla fysiologer medgifva, att
organernas specialisering, så vida de i detta tillstånd bättre fylla sin
uppgift, är för hvarje organism en fördel, och det naturliga urvalet
har således till ändamål att samla afvikelser som leda till organer-
nas specialisering. I följd af den omständigheten, att alla organiska
varelser sträfva att föröka sig i en hastigt växande progression och att
intaga hvarje illa besatt plats i naturens hushållning, är det å andra
sidan äfven möjligt, att det naturliga urvalet försätter en organisk
varelse i sådana förhållanden, som göra många organer onyttiga eller
öfverflödiga för honom och i sådant fall går han ett steg tillbaka i
organisationsskalan. Om organisationen på det hela taget sedan de
äldsta geologiska perioderna gått framåt ända till nu, det är en fråga,
som lämpligare afhandlas i vårt kapitel om de organiska varelsernas
geologiska succession.
Häremot kan man såsom invändning uppställa följande fråga: om
alla organiska varelser allt ifrån början sträfvat att stiga högre och
högre i utvecklingsskalan, hvaraf kommer det då, att på hela jor-
dens yta ännu finnes en mängd de ofullkomligaste väsenden, och att
i hvarje klass några former äro vida högre utvecklade än de andra?
och hvarföre hafva icke dessa högre utbildade former redan öfver-
allt undanträngt och ersatt de mindre fullkomliga? Lamarck, som
trodde på en medfödd och oundviklig benägenhet till fulländning
hos alla organismer, synes hafva så väl känt vigten af denna invänd-
ning, att han ansåg sig nödgad till det antagandet, att enkla former
alltjemt födas nya genom generatio spontanea (sjelfalstring). Jag
behöfver icke säga, att vetenskapen på dess närvarande ståndpunkt
icke lemnar något stöd för ett sådant antagande, att lefvande varelser
någonstädes skulle uppstå af oorganisk materia. Enligt min teori er-
bjuder tillvaron af lägre organiserade djur ingen svårighet, ty det
naturliga urvalet innefattar dock ingen nödvändig och allmän lag
om framåtgående utveckling; det naturliga urvalet begagnar blott
sådana förändringar, som för hvarje varelse äro af nytta i dess in-
vecklade lefnadsförhållanden. Och nu kan man fråga: hvilken fördel
skulle (så vidt vi kunna döma) ett infusionsdjur, en inelfsmask, eller
till och med en daggmask hafva af en högre organisation? Hafva
de ingen fördel deraf, så blifva de också föga eller intet fullkomli-
gare genom det naturliga urvalet och förblifva således för oändliga
tider stående på sin låga organisationsgrad. I sjelfva verket lär oss
geologien, att några af de lägsta infusorier och rhizopodier sedan
omätliga tider stått på samma utvecklingsgrad som nu. Det oaktadt
skulle det vara förhastadt att antaga, att de flesta nu existerande
lägre formerna sedan första början af sin tillvaro icke hade under-
gått någon förändring till fullkomlighet, ty hvarje naturforskare, som
undersökt dessa organismer, hvilka nu betraktas såsom de lägsta på
naturens stege, måste ofta förvåna sig öfver deras underbara och
herrliga organisation.
Ungefär samma anmärkningar kunna göras med afseende på den
stora olikheten i organisationsgrad inom hvarje större grupp, till ex-
empel vid däggdjurens och fiskarnas samtidiga existens bland ryg-
gradsdjuren, menniskans och näbbdjurets (Ornithorhynchus) bland
däggdjuren, hajen och Amphioxus bland fiskarna; den sistnämde står
i organernas enkelhet helt nära de ryggradslösa djuren. Men däg-
gdjur och fiskar råka näppeligen i täflan med hvarandra; den höga
ställning vissa däggdjur eller hela klasser intaga på högsta stadiet
af organisation skall icke föranleda dem att intaga fiskarnas plats
och på detta sätt undantränga dem. Fysiologerna tro, att hjernan
måste matas med varm blod för att kunna utveckla sin högsta verk-
samhet och dertill är luftrespiration nödvändig, så att varmblodiga
däggdjur som lefva i vatten i vissa hänseenden äro mera vanlottade
än fiskarna. Likaså skola inom denna klass medlemmar af hajfamiljen
sannolikt icke vara benägna att intaga Amphioxi plats, ty denna har,
såsom jag hör af Fritz Müller, på södra Brasiliens magra och sandiga
stränder en enda följeslagare och medtäflare, en anomalt bildad an-
nelid. De tre lägsta däggdjursordningarna, pungdjuren, de tandlösa
(trögdjuren) och gnagarna lefva i Sydamerika i samma trakter till-
sammans med talrika apor och de störa hvarandra sannolikt föga.
Ehuru organisationen i det stora hela kan vara stadd i framåtskri-
dande, så måste dock utvecklingsskalan ännu framvisa alla grader,
ty den höga utvecklingen hos vissa klasser eller enstaka medlemmar
deraf leder ingalunda till totalt utslocknande af de grupper, med
hvilka de icke komma i häftigare täflan. I några fall synas, såsom vi
framdeles få se, lågt organiserade former hafva bibehållit sig ända
till nu derföre att de haft egendomliga eller särskilda boningsorter,
der de icke varit utsatta för någon starkare täflan, och derföre att de
funnits till blott i ringa antal, hvilket enligt föregående reflexioner
förminskar uppträdandet af gynsamma variationer.
Till slut tror jag, att de talrika, lågt organiserade formernas till-
varo på hela jordytan ibland nästan alla klasser beror på särskilda
omständigheter. I vissa fall torde det hafva varit brist på fördelakti-
ga afvikelser, på hvilka det naturliga urvalet kunde hafva utöfvat sin
verksamhet. I intet fall har väl tiden varit tillräcklig för att åstad-
komma den högsta grad af utveckling; i några få fall kan äfven en så
kallad ”organisationens återgång” hafva inträdt. Men hufvudorsak-
en ligger i den omständigheten, att under mycket enkla lefnadsom-
ständigheter en högre organisation vore utan nytta, kanske till och
med ofördelaktig, emedan den är finare, ömtåligare och lättare att
störa och skada.
Ännu en invändning, som är rakt motsatt de nyss nämda har
man framstält i följande fråga: om vi blicka tillbaka på lifvets första
uppvaknande, då alla organiska varelser, såsom vi väl kunna förestäl-
la oss, ännu egde den enklaste organisation, huru kunde då de första
stegen till fulländning, differentiering och specialisering begynna?
Herbert Spencer skulle sannolikt svara, att såsnart de enklaste en-
celliga organismer genom tillväxt och delning blifvit flercelliga eller
fästat sig på någon yta, så skulle hans lag träda i verksamhet, att
nämligen ”homologa enheter af hvilken ordning som helst differen-
tieras i samma mån, som deras förhållande till på dem verkande
krafter blir olika”. Men då inga fakta härvid kunna gifva oss nå-
gon ledning så är hvarje speculation i detta ämne onyttig. Det vore
dock en villfarelse att antaga, att någon kamp för tillvaron och föl-
jaktligen något naturligt urval icke kunnat existera förr än många
former först hade uppträdt. förändringar af en enda art på en afskild
lokal kunna hafva varit fördelaktiga och genom sitt bestånd antin-
gen omgestaltat hela arten eller gifvit upphof till två skilda former.
Dock måste jag återkomma till hvad jag sagt redan vid slutet af
inledningen, att ingen bör förundra sig, om ännu mycket angående
arternas uppkomst måste förblifva oklart, då vi sväfva i fullkomlig
ovisshet om jordinvånarnas ömsesidiga förhållande under så många
förflutna perioder i deras historia.
Granskning af åtskilliga invändningar.
Jag vill nu granska några olikartade invändningar som man gjort
emot mitt åskådningssätt, då några af de föregående frågorna härigenom
skola blifva ytterligare belysta; att upptaga alla invändningar vore
onyttigt, då sådana utgått från skriftställare, som icke gjort sig möda
att riktigt förstå mina åsigter. Så har en utmärkt tysk naturforskare
nyligen påstått, att den svagaste sidan af min teori ligger deri, att jag
anser alla organiska varelser för ofullkomliga. Men jag har verkligen
icke sagt annat, än att de alla i förhållande till de omständigheter un-
der hvilka de lefva icke äro så fullkomliga som de kunde vara, och att
detta är sant bevisa de många inhemska former, som på många delar
af jorden afstå sina platser åt främmande naturaliserade inkräktare.
Om också alla organiska varelser på någon tid vore fullkomligen läm-
pade efter sina lefnadsvilkor, så skulle de icke kunna förblifva lika
fullkomliga, om dessa lefnadsvilkor långsamt ändrades; men ingen
skall bestrida, att hvarje lands naturliga förhållanden liksom invå-
narnas antal och beskaffenhet äro underkastade ständiga vexlingar.
Likaså antager en fransysk skriftställare i opposition mot hela detta
arbetes anda, att enligt min åsigt stora och plötsliga förändringar
träffat arterna, och frågar då triumferande, huru detta vore möjligt,
då man ser att dylika modifierade former kunna kroaseras med de
många oförändrade. Utan tvifvel blifva de små förändringarna eller
afvikelserna beständigt störda eller tillbakahållna af kroaseringarna,
med den så allmänna tillvaron af varieteter i samma land som sta-
marten lär, att kroasering icke nödvändigt förhindrar deras bildning,
och för de vanliga lokala formerna eller geografiska raserna kan en
kroasering alls icke komma i fråga. Man måste äfven komma ihåg, att
affödan efter en kroasering emellan en modifierad och en icke modi-
fierad art sträfvar att delvis ärfva båda föräldrarnas karakter och det
naturliga urvalet skall helt säkert bevara till och med små tillstym-
melser till nyttiga förändringar. Då dessutom en sådan kroaserad
afföda har samma konstitution som den modifierade moderformen
och är utsatt för samma yttre omständigheter, så skall den också
lättare än andra individer af samma art undergå förändringar och
modifieras på liknande sätt.
Man har framhållit, att då ingen af Egyptens kända växt- eller
djurarter under de senaste tretusen åren förändrat sig, icke heller
i andra verdsdelar några sådana förändringar hafva försiggått. De
många djurarter, som sedan istidens begynnelse förblifvit oförän-
drade erbjuda en vida vigtigare invändning, ty de hafva varit utsat-
ta för stora vexlingar i klimatet och de hafva nödgats att vandra
öfver stora jordsträckor, under det i Egypten lefnadsvilkoren under
de sista tretusen åren varit fullkomligt desamma. Detta från istiden
lånade faktum kan väl framhållas emot dem som tro på tillvaron af
en hos organismerna medfödd lag om nödvändig utveckling, men är
kraftlöst emot läran om det naturliga urvalet, som blott antager, att
inom en art afvikelser tillfälligtvis uppstå, och att dessa bevaras, om
de äro fördelaktiga. Detta skall emellertid inträda blott efter långa
tidrymder och efter förändringar i ett lands förhållanden.
Man har vidare framkastat denna fråga: då det naturliga urvalet
är så verksamt, hvarpå beror det då, att icke det eller det organet
i våra tider förändras och förbättras? hvarföre har icke honingbiets
snabel blifvit så mycket förlängd, att biet kan suga nektar äfven
i botten på rödklöfverns blommor? hvarföre har icke strutsen fått
förmåga att flyga? Men antag att dessa organer hafva varierat i den-
na riktning, antag att trots kroasering och benägenhet till återgång
tiden räckt till för det naturliga urvalets långsamma verksamhet,
hvem vågar då påstå sig känna någon organisk varelses naturhis-
toria tillräckligt för att angifva hvilken särskild förändring skulle
lända honom till nytta? Kunna vi till exempel med säkerhet säga,
att en lång snabel icke skulle vara hinderlig för biet vid honingens
utsugande ur så många andra blommor? Kunna vi påstå, att icke
en längre snabel på grund af utvecklingens vexelverkan äfven skulle
fordra en förstoring af andra mundelar, som skulle vara hinderliga
vid deras fina cellbygnader? Hvad strutsen beträffar, så inses lätt,
att denna öknens fågel skulle behöfva en utomordentlig tillökning
i sin dagliga ranson för att kunna framforsla sin stora och tun-
ga kropp genom luften. Så föga öfverlagda invändningar äro dock
knappt värda att vederläggas. Den utmärkta palæontologen Bronn
har vid slutet af sin tyska öfversättning af detta arbete framstält den
frågan, huru enligt grundsatsen om naturligt urval en varietet kan
lefva jemte sin stamart. Om båda hafva blifvit lämpade för obety-
dligt olika lefnadsvanor eller förhållanden, kunna de existera bred-
vid hvarandra, ehuru bland djuren, som fritt kroaseras och drifva
omkring, varieteter synas vara nästan helt och hållet inskränkta till
bestämda trakter. Men om vi åsidosätta polymorfa arter, hvilkas
föränderlighet synes vara af en egendomlig beskaffenhet, och alla
tillfälliga variationer, sådana som olikheter i storlek, albinism etc.
så finnas de mera beständiga varieteterna så vidt jag kan döma för-
lagda på bestämda stationer, hög- eller lågland, torra eller fuktiga
områden eller skilda trakter. Bronn framhåller också, att bestämda
arter aldrig skilja sig från hvarandra blott i en enda karakter utan i
många delar; och han frågar efter orsaken hvarföre det naturliga ur-
valet ovilkorligen samtidigt inverkar på många delar af organismen.
Men det finnes icke den minsta nödvändighet att tro att alla delar
hafva samtidigt blifvit modifierade; de hafva kunnat förvärfvas den
ena efter den andra, och då de samtidigt gå i arf, synas de oss såsom
samtidigt bildade. Vexelverkan bör dessutom förklara förändringar
som flera delar undergå, då en viss annan del modifieras. Bevis härpå
se vi i våra husdjursarter, som om de också i en viss utvald karakter
afvika betydligt, alltid till en viss grad förete afvikelser äfven i andra
karakterer.
Bronn frågar vidare, huru det naturliga urvalet kan förklara olikheter
emellan arter, som tyckas vara af ingen fördel för dessa arter, såsom
längden af öronen eller svansen eller emaljens veck i tänderna hos
flera arter af harar och råttor. Hvad växterna beträffar har det-
ta ämne nyligen blifvit behandladt i ett utmärkt arbete af Nägeli.
Han medgifver att det naturliga urvalet har gjort mycket, men han
påstår, att växtfamiljerna skilja sig från hvarandra hufvudsakligen i
morfologiska karakterer, som synas alldeles oväsentliga för arternas
bestånd. Han tror följaktligen på en medfödd tendens till fulländning
eller fortgående utveckling. Han anför cellernas anordning i väfnader-
na och bladens på stammen såsom momenter på hvilka det naturliga
urvalet ej kan hafva något inflytande. Dertill kan läggas de numeriska
delningarna af blommans delar, fröämnenas läge, fröens form så vi-
da den icke är af nytta vid spridningen. Professor Weismann, som
granskat Nägelis afhandling, förklarar sådana olikheter med beskaf-
fenheten af organismen under vissa omständigheters inverkan, och
detta är detsamma som jag har kallat lefnadsförhållandenas direkta
och bestämda verkan, hvaraf alla eller nästan alla individer af sam-
ma art variera på samma vis. Om vi påminna oss sådana fall, som
vissa monstrositeter, hvilka icke kunna förklaras med regress, eller
dylikt, och sådana hastiga starkt markerade bildningsafvikelser, som
uppträdandet af en mossros på en vanlig ros, måste vi medgifva, att
individens organisation är i stånd att enligt sina egna utvecklingsla-
gar under vissa vilkor undergå stora modifikationer, oberoende af det
gradvisa hopandet af små ärfda förändringar. Åtskilliga morfologiska
olikheter till hvilka vi framdeles återkomma, höra säkerligen under
denna rubrik; men många olikheter kunna i närvarande tidpunkt
vara af stor nytta, eller kunna under en förfluten tid hafva varit det,
ehuru vi icke äro i stånd att fatta deras bruk, och derföre hafva de
stått under det naturliga urvalets inflytande. Ett ännu större antal
af morfologiska skiljaktigheter kunna säkerligen betraktas såsom ett
nödvändigt resultat — genom tryck, brist eller öfverflöd på näring,
genom en tidigare utvecklad dels inflytande på en sedermera tillkom-
men, vexelverkan etc. — af andra förändringar, som alla arter måste
hafva genomgått under den långa modifieringsprocessen.
Ingen vill väl påstå, att vi hittills känna bruket af hvarje del
af någon växt eller funktionen af hvarje cell i ett nytt organ. För
fem eller sex år sedan skulle en mängd besynnerligheter i bildnin-
gen af orchideernas blommor, stora kammar och balkar och de olika
delarnas relativa läge hafva betraktats såsom onyttiga morfologiska
olikheter, men nu veta vi att de äro af stor nytta och måste hafva
lydt under det naturliga urvalets verksamhetsområde. Ingen kan för
närvarande förklara, hvarföre bladen i en spira med hvarandra bilda
vissa vinklar, men vi kunna se, att deras anordning står i samman-
hang med deras afstånd från bladen på alla sidor omkring dem, och
vi kunna med skäl hoppas få ett bevis, att vinklarna bero på någon
sådan orsak, som tillkommandet af nya blad till den hopträngda spi-
ran i knoppen, likasom vinklarna i biens celler ovilkorligen bero af
det sätt hvarpå insekterna arbeta tillsammans.
I vissa hela grupper af växter stå fröämnena upprätta och i andra
äro de hängande, och hos några få växter intaga inom samma fruk-
tämne några frön den ena och andra den andra ställningen. Dessa
lägen synas först vara rent morfologiska och icke af någon fysiol-
ogisk betydelse, men Hooker har meddelat mig, att af fröen inom
samma fruktämne i några fall blott de öfre, i andra fall blott de ne-
dre befruktas, och han förmodar, att detta sannolikt beror på den
riktning i hvilken pollenröret intränger. Om detta är förhållandet,
så kan fröämnenas läge, äfven om det ena är upprätt och det andra
hängande, vara en följd af urval af någon ringa afvikelse i läge som
kunde gynna deras befruktning och frösättning.
Flera växter, som höra till skilda ordningar, frambringa vanligen
blommor af två slag, dels öppna och af vanlig skapnad, dels slutna
och ofullkomliga. I de senare äro kronbladen nästan alltid reducer-
ade till blotta rudimenter och pollenkornen äro förkrympta; i stån-
darstammarna hos Ononis äro skiftevis fem ståndare rudimentära
och hos några arter af Viola äro tre ståndare af denna beskaffenhet
och de två öfriga behålla sin funktion, men äro mycket små. I sex
bland trettio af de slutna blommorna hos en indisk viol (namnet
okändt, emedan den hittills icke gifvit några fullkomliga blommor)
voro foderbladen reducerade från det normala antalet fem till tre. I
en grupp af Malpighiaceæ äro enligt A. de Jussieu de slutna blom-
morna ännu mera modifierade, ty de fem ståndare som stå midt emot
foderbladen äro alla felslagna och den sjette som står emot ett kron-
blad är ensam utbildad; denna ståndare saknas deremot i de vanliga
blommorna af dessa arter; stiftet saknas och fruktämnena äro reduc-
erade från tre till två. I alla dessa växter äro de slutna blommorna
af synnerlig nytta, ty med fullkomlig säkerhet och med en ytterst
ringa mängd frömjöl lemna de en riklig mängd frön, under det de
fullt utbildade blommorna tillåta tillfälliga kroaseringar med andra
individer. Dessa förändringar kunna derföre vara och äro otvifvelak-
tigt följder af ett naturligt urval, och jag kan tillägga att nästan alla
gradationer emellan fullkomliga och ofullkomliga blommor stundom
kunna iakttagas hos samma växt.
Utrymmet tillåter blott några få belysningar öfver de modifika-
tioner, som ovilkorligen följt från andra förändringar, genom brist
eller öfverflöd på näring, genom tryck eller andra okända orsak-
er. Hos den spanska kastanien och vissa furuträd skilja sig bladens
divergensvinklar enligt Schacht på de horisontala och de uppräta
grenarna. Hos den vanliga vinrutan och några andra växter öppnar
sig en blomma först, vanligen den centrala eller terminala, och har
fem foderblad och kronblad och femrummigt fruktämne, under det
de andra blommorna på växten äro fyrtaliga. Hos den britiska Adoxa
har den öfversta blomman vanligen två foderflikar med de öfriga or-
ganerna fyrtaliga, under det de omgifvande blommorna hafva tre
foderflikar och de öfriga blomdelarna femtaliga, och denna olikhet
synes bero af det sätt, hvarpå blommorna äro packade tillsammans.
Hos många Compositæ och Umbelliferæ och några andra växter haf-
va de periferiska blommorna sina kronor vida mera utvecklade än de
centrala, och detta är sannolikt en följd af naturligt urval, ty alla
blommorna blifva på detta sätt mera märkbara för de insekter som
äro nyttiga eller nödvändiga till deras befruktning. I förening med
blomkronans större utveckling äro reproduktionsorganerna mer eller
mindre felslagna. Det är ett egendomligt förhållande att skalfruk-
terna vid omkretsen stundom skilja sig från dem i centrum genom
form, färg och andra karakterer. Hos Carthamus och några andra
Compositæ äro blott de centrala frukterna försedda med fjun, och
af Hyoseris lemnar samma hufvud frukter af tre olika former. Hos
vissa Umbelliferæ äro enligt Tausch de yttre frukterna orthosperma,
de inre coelosperma, och denna skilnad har af de Candolle betraktats
såsom af den högsta systematiska betydelse inom familjen. Om i så-
dana fall som föregående alla blad, blommor, frukter etc. på samma
växt hade underkastats samma yttre och inre förhållanden, skulle
utan tvifvel alla hafva visat samma morfologiska karakterer, och det
skulle tydligen icke varit af nöden att åberopa grundsatsen om fort-
gående utveckling. För de små slutna blommorna, äfvensom många
lägre parasitdjur, om det antages, att ett sådant biträde behöfves,
måste vi åberopa en medfödd tendens till återgående utveckling.
Många exempel kunde gifvas på morfologiska karakterer som visa
en höggradig föränderlighet hos växter af samma art, hvilka växa
nära tillsammans, eller till och med på samma växtindivid, och nå-
gra af dessa karakterer betraktas såsom systematiskt ovigtiga. Jag
vill blott anföra några få fall, som jag först påträffade. Jag behöfver
icke framhålla några exempel af blommor på samma stånd med
dels fyrtaliga, dels femtaliga blomdelar; jag vill nämna, att enligt
de Candolle blommorna af Papaver bracteatum hafva två foderblad
och fyra kronblad (hvilket är vanliga förhållandet hos vallmo) eller
tre foderblad och sex kronblad. Kronbladens läge i knoppen är i de
flesta grupper en konstant morfologisk karakter, men professor Asa
Gray försäkrar, att hos några arter af Mimulus kronbladens läge lika
ofta öfverensstämmer med förhållandet hos Rhinantideæ som Antir-
rhineæ, till hvilken grupp slägtet hör. August S:t Hilaire anför föl-
jande fall: slägtet Xanthoxylon hör till en afdelning af Rutaceæ med
enkelt fruktämne, men hos några arter finnas blommor på samma
växt, till och med i samma vippa, med ett eller två fruktämnen. Hos
Helianthemum har frökapseln beskrifvits såsom en- eller trerummig,
och hos H. mutabile ”une lame plus ou moins large s’étend entre le
pericarpe et le placenta”. Slutligen fann S:t Hilaire af Gomphia oleæ-
formis emot sydligaste delen af dess utbredningsområde två former,
hvilka han först utan betänkande antog för skilda arter, men sedan
såg växa på samma buske, och han tillägger: ”Voilà donc dans un
même individu des loges et un style qui se rattachent tantôt à un
axe verticale et tantôt à un gynobase.”
Kan man säga om dessa växter, att de hafva blifvit påträffade un-
der fortgåendet till en högre grad af utveckling? Tvärtom skulle jag
från dessa karakterers rikliga variation sluta till, att de äro af ringa
vigt för växten sjelf, huru stor betydelse de än må hafva för oss i våra
klassifikationer. Ehuru vi äro fullkomligt okunniga om den verkande
orsaken till hvarje modifikation, synes det likväl sannolikt af hvad
vi känna om förhållandet emellan föränderligheten och förändring i
lefnadsvilkoren, att under vissa förhållanden den ena bildningen haft
öfvermagten öfver den andra och på detta sätt blifvit fullkomligt eller
nästan konstant. Då sådana skiljaktigheter äro af ingen betydelse för
artens välfärd, hafva de små afvikelser som uppkommit icke blifvit
ökade eller samlade genom naturligt urval och de löpa fara att utplå-
nas genom tillfälliga kroaseringar med andra individer. En bildning
som utvecklats genom ett länge fortsatt urval blifver, då den icke
längre är till någon tjenst för arten, i allmänhet föränderlig, såsom
vi se förhållandet vara med de rudimentära organerna, ty den står
icke längre under urvalets inflytande; men å andra sidan då i följd
af organismens beskaffenhet eller förändring i de yttre förhållande-
na bestämda modifikationer hafva bildats, hvilka äro utan vigt för
artens bestånd, kunna de öfvergå och hafva ofta öfvergått i nästan
samma tillstånd till på annat sätt modifierade ättlingar. Hår hafva
öfvergått på nästan alla däggdjur, fjädrar på alla fåglar och fjäll till
alla reptilier. En bildning, hvilken den än må vara, som är gemensam
för många beslägtade former anses af oss såsom af hög systematisk
betydelse och antages på den grund ofta vara af hög fysiologisk vigt
för arten. Morfologiska skiljaktigheter som vi anse för vigtiga — så-
som bladens anordning, fruktämnets delning, fröämnenas läge etc.
— uppträdde sannolikt först såsom vexlande variationer, som förr
eller senare blefvo nästan konstanta i följd af organismens beskaf-
fenhet eller de omgifvande förhållandena, samt genom kroasering;
ty då dessa morfologiska karakterer icke hafva något inflytande på
artens bestånd, så kunna små förändringar i dem icke begagnas och
samlas af det naturliga urvalet. Det är ett egendomligt resultat vi
sålunda kommit till, nämligen att karakterer af ringa vital betydelse
för arten äro de vigtigaste för systematikern, men såsom vi skola se
framdeles vid behandlingen af klassifikationens grundsatser, är den-
na paradox icke så stor som den först synes. Hvad man än må tänka
om denna åsigt, i intet af de föregående exemplen lemna så vidt jag
kan döma fakta något bevis för en medfödd tendens till fulländning
eller fortgående utveckling.
Jag behöfver blott fästa mig vid två andra invändningar. Den
utmärkta botanisten H. C. Watson anser mig hafva för högt upp-
skattat vigten af grundsatsen om karakterens divergens (på hvilken
han dock uppenbart sjelf tror) och säger, att man äfven måste taga
med i betraktande hvad man kunde kalla ”karakterens konvergens”.
Detta är dock en allt för invecklad fråga, att vi skulle kunna inlå-
ta oss på den här. Jag vill blott anmärka, att om två arter af två
närstående slägten frambringa ett antal nya divergenta arter, kan jag
väl föreställa mig, att några bland dem å ömse sidor så mycket när-
ma sig hvarandra, att man för beqvämlighets skull kan sammanställa
dem i ett intermediärt slägte, till hvilket alltså de två slägtena kon-
vergera. Men i följd af ärftlighetsprincipens stränghet är det troligt,
att dessa två grupper af nya arter åtminstone bilda två afdelningar
i det nya slägtet.
Watson har äfven invändt, att det naturliga urvalets fortsatta
verksamhet med karaktersdivergens slutligen måste föra till ett obe-
gränsadt antal artformer. Hvad dock beträffar de blott oorganiska
yttre lefnadsvilkoren, så är det väl sannolikt, att snart ett tillräck-
ligt antal arter lämpar sig efter alla ansenligare olikheter i värme,
fuktighet och så vidare; dock medgifver jag fullkomligt, att relation-
erna emellan de organiska varelserna äro vigtigare, och då arterna
af de organiserade invånarna i en trakt beständigt föröka sig, så
blifva äfven de organiska lefnadsvilkoren allt mera invecklade. På
den grund synes det verkligen vid första påseende icke finnas någon
gräns för mängden af nyttiga formolikheter och följaktligen icke för
artantalet. Vi veta, att icke en gång de rikast befolkade områden
på jordytan äro fullständigt försedda med arter; på Goda Hoppsud-
den och i Australien, som förete en förvånande mängd arter, hafva
dock många europeiska arter blifvit naturaliserade. Geologien lär oss
dock, att alltifrån den långa tertiärperiodens första tid antalet mol-
luskarter icke betydligt eller alldeles icke tilltagit, liksom icke heller
däggdjursarterna från mellersta tiden af samma period. Hvad är det
då som förhindrar artantalets tillväxt i oändlighet? Summan af lif
(jag menar icke antalet af artformer) på en gifven yta måste hafva en
gräns, betingad af de fysiska förhållandena, så att om densamma är
bebodd af många arter, hvarje eller i det närmaste hvarje art måste
representeras af blott ett ringa antal individer och följaktligen löpa
fara att tillintetgöras redan genom en tillfällig vexling i årstidernas
beskaffenhet eller i antalet af fiender. En sådan förödelseprocess kan
gå raskt för sig, under det arternas nybildning sker mycket långsamt.
Antaga vi såsom ett fall af ytterlighet, att i England funnes lika
många arter som individer, så skulle första stränga vinter eller torra
sommar utrota tusen sinom tusen arter. Sällsynta arter (och hvarje
art blir sällsynt, om antalet arter växer i oändlighet) lemna enligt vår
ofta upprepade grundsats på en gifven tidrymd blott få fördelaktiga
afvikelser och kunna således blott långsamt utveckla nya artformer.
Blir en art mycket sällsynt, så måste äfven parningen emellan nära
slägtingar medverka till deras undergång; åtminstone hafva några
författare anfört denna omständighet såsom orsak till bisonoxens ut-
gång i Lithauen, hjortens i Skottland, björnens i Norge och så vidare.
Slutligen (och detta synes mig vara det vigtigaste), en dominerande
art, som redan i sitt eget hemland öfvervunnit många medtäflare,
skall alltid sträfva att vidare utbreda sig och ersätta andra. Alphonse
de Candolle har visat, att de arter som sprida sig vida omkring vanli-
gen sträfva efter mycket stor utbredning och således komma i tillfälle
att på olika områden tillintetgöra mångfaldiga medtäflare och på det-
ta sätt hindra de specifika formernas omåttliga tilltagande i verlden.
Dr Hooker har nyligen visat, att på Australiens sydöstra spets, der
tydligen många inkräktare från många verldstrakter finnas, de in-
hemska australiska arterna betydligt aftagit i antal. Jag tillåter mig
icke att fråga, hvilken vigt bör läggas på alla dessa betraktelser, dock
måste de i förening med hvar andra sätta en gräns för benägenheten
till artformernas oändliga förökning.
Sammanfattning af hela kapitlet.
Om under den långa raden af tidsperioder och under vexlande yttre
förhållanden de organiska varelserna variera i flera delar af organi-
sationen, hvilket jag tror icke kan bestridas, om på grund af hvarje
arts sträfvan att föröka sig i geometrisk progression en häftig kamp
för tillvaron under någon period, årstid eller år måste utkämpas,
och detta kan säkerligen icke bestridas, om vi taga i betraktande al-
la organiska varelsers invecklade förhållanden till hvarandra och till
vilkoren för deras existens, som hafva till följd en oändlig för dem gy-
nsam omvexling i kroppsbygnad, konstitution och lefnadsvanor, då
tror jag, att det skulle synas högst egendomligt, om icke någon vari-
ation hade bildats, som varit nyttig för varelsens egen välfärd, då så
många variationer förekommit som varit nyttiga för menniskor. Men
om sådana för en organisk varelse gynsamma variationer förekomma,
så hafva helt säkert de derigenom utmärkta individerna mesta ut-
sigten att ega bestånd i kampen för tillvaron och enligt den stränga
principen om ärftligheten sträfva de att lemna en lika utmärkt affö-
da. Denna grundsats om de gynsamt utrustade varelsernas bestånd
har jag för korthets skull kallat det naturliga urvalet. Den leder till
hvarje skapad varelses fullkomnande i förhållande till dess organiska
och oorganiska lefnadsvilkor och följaktligen i de flesta fall till hvad
man måste anse för organisationens fulländning; det oaktadt kunna
lägre stående, enklare former länge hafva bestånd, om de äro väl
lämpade för sina enklare lifsvilkor.
Enligt grundsatsen om egenskapers ärftlighet vid motsvarande
ålder kan det naturliga urvalet modifiera ägget, ungen, likaväl som
den fullväxta individen. Hos många djur bör det sexuela urvalet i sin
verksamhet understödja det naturliga urvalet genom att tillförsäkra
de starkaste och lämpligaste hannar största antalet afföda. Det sex-
uela urvalet kan äfven förläna sådana karakterer, som för hannarna
allena äro af nytta i deras kamp med andra hannar.
Om nu det naturliga urvalet verkligen har i naturen medverkat
till att modifiera och lämpa de särskilda lifsformerna efter deras oli-
ka förhållanden och lokaler, det måste bedömas efter värdet af de i
de följande kapitlen gifna bevisen. Men vi se redan huru den verkar
tillintetgörelse och i hvilken vidsträckt grad tillintetgörelsen varit
verksam i jordens historia visar tydligt geologien. Det naturliga ur-
valet leder också till karakterens divergens, ty ju mer de organiska
varelserna äro olika i kroppsbygnad och lefnadsvanor, ju flera kunna
lefva på samma område, derpå se vi exempel om vi betrakta invå-
narna på en liten yta eller naturaliserade produkter. Under en arts
modifikation, under alla arters oupphörliga bemödanden att föröka
sitt antal, ju mera olika ättlingarna blifva, ju större är deras utsigt
att segra i kampen för tillvaron. De små olikheter som utmärka va-
rieteterna af samma art sträfva alltså ständigt att tilltaga, till dess
de likna de större skilnaderna emellan arterna af samma slägte eller
till och med emellan skilda slägten.
Vi hafva sett, att det är de vanliga, vidt utbredda arterna af de
större slägtena som variera mest, och dessa sträfva att lemna i arf åt
sina modifierade ättlingar denna öfverlägsenhet, som nu gör dem till
de herskande i sina områden. Såsom vi nyss hafva anfört, leder det
naturliga urvalet till karaktersdivergens och till utrotande af de min-
dre förädlade, intermediära lifsformerna. Från dessa grundsatser tror
jag vi kunna förklara slägtskapen emellan alla organiska varelser af
alla klasser på hela jordytan. Det är i sanning ett underbart faktum
— ett under, som vi lätt förbise, då vi äro så förtrogna dermed — att
alla djur och alla växter i alla tider och allestädes äro så beslägtade
med hvarandra, att de bilda grupper, som äro subordinerade under
andra grupper, så att såsom vi öfverallt finna varieteter af sam-
ma art äro mest beslägtade med hvarandra, arter af samma slägte
visa mindre och olika slägtskap med hvarandra, bildande sectioner
och subgenera, arter af skilda slägten äro ännu mindre beslägtade
och slägtena med hvarandra stå i olika nära samband bildande un-
derfamiljer, familjer, ordningar, underklasser och klasser. De olika
underordnade grupperna i en klass kunna icke ordnas i en enkel se-
rie utan synas snarare samla sig omkring vissa medelpunkter, och
de deraf bildade grupperna åter omkring andra medelpunkter och
så vidare i nästan oändliga cirklar. Från den åsigten att hvarje art
blifvit särskildt skapad kan jag ej vänta någon förklaring af detta
vigtiga faktum i alla organiska varelsers klassificering, men så vidt
jag kan döma, kan det förklaras genom ärftlighet och genom den
förenade verkan af naturligt urval, som verkar tillintetgörelse och
karaktersdivergens, såsom vi i vårt schema hafva visat.
Slägtskapen emellan alla varelser af samma klass har stundom
blifvit framstäld genom bilden af ett stort träd. Jag tror, att denna
bild mycket nära motsvarar sanningen. De gröna och nyss utspruck-
na grenarna kunna föreställa nu existerande arter och de som bildats
under föregående år hela raden af utdöda arter. Vid hvarje växtperi-
od hafva alla växande grenar försökt att förgrena sig åt alla håll och
att skjuta öfver och undertrycka de omgifvande skotten och grenar-
na, på samma sätt som arter och artgrupper hafva försökt att i den
stora kampen för tillvaron öfverväldiga andra arter. De stora grenar-
na, fördelade i allt mindre och mindre grenar och qvistar, voro sjelfva
en gång, då trädet var litet, nyss utskjutna grenar och denna förening
emellan de tidigare och de nuvarande skotten genom grenar kan väl
föreställa klassifikationen af alla utdöda och lefvande arter i grupper
och underordnade grupper. Af de många telningar som utvecklade
sig då trädet blott var en liten buske qvarstå blott två eller tre, nu
utväxta till stora grenar, och dessa bära nu alla de andra mindre
grenarna: så hafva också af alla de arter, som lefvat under förgångna
geologiska perioder, blott få ännu lefvande och modifierade ättlin-
gar. Från trädets första utväxt har mången gren vissnat och fallit af
och dessa förlorade grenar af olika storlek kunna representera alla
de ordningar, familjer och slägten, som icke hafva några nu lefvande
representanter och hvilka vi känna blott genom fossilier. Liksom vi
här och der se en enstaka svag gren utgå från en gaffeldelning långt
ned på trädet och genom någon lycklig slump ännu lefva qvar ända
till dess spets, så se vi stundom ett djur, såsom Ornithorhynchus
eller Lepidosiren, hvilket i någon ringa grad genom sina slägtskaps-
förhållanden förenar två större grupper, och hvilket tydligen blifvit
räddadt undan en olycksbringande strid, derigenom att det bebott
något skyddadt område. På samma sätt som knoppar genom tillväxt
gifva upphof till nya knoppar och dessa, om de äro kraftiga, förgrena
sig och på alla håll skjuta öfver mången svagare gren, så tror jag det
har varit förhållandet med det stora lifsträdet, som med sina döda
och afbrutna grenar fyller jordskorpan och betäcker ytan med sina
herrliga alltjemt vidare fortgående förgreningar.
KAPITEL 5
Lagarna för variationen.
Verkan af de yttre förhållandena. — Organernas användning och
hvila i förening med naturligt urval; flyg- och synorganerna. — Ack-
limatisering. — Utvecklingens vexelverkan. — Utvecklingens kom-
pensering och ekonomi. — Falsk vexelverkan. — Multipla, rudimen-
tära och lågt organiserade bildningar äro föränderliga. — Delar, som
utvecklats på ovanligt sätt, äro i hög grad föränderliga; artkarak-
terer mer föränderliga än slägtkarakterer; sekundära könskarakterer
föränderliga. — Arter af samma slägte variera på analogt sätt. —
Återgång till längesedan förlorade karakterer. Sammanfattning.
Jag har hittills stundom talat om föränderlighet — så vanlig
och mångfaldig hos organiska varelser under domesticering, i mindre
grad i naturtillståndet — såsom om den berott på en slump. Detta
är naturligtvis ett fullkomligt oriktigt uttryckssätt, som blott tje-
nar till att visa vår fullkomliga obekantskap med orsaken till hvarje
speciel afvikelse. Några författare tro, att det tillhör de reproduk-
tiva organernas funktioner lika mycket att frambringa individuela
olikheter eller helt små bildningsafvikelser, som att göra barnet likt
föräldrarna. Men den vida större föränderligheten, likasom det tal-
157
rikare förekommandet af monstrositeter under domesticering än un-
der naturtillståndet föranleder mig att tro, att sådana formafvikelser
direkt bero på beskaffenheten af de lifsvilkor, under hvilka föräldrar-
na och deras mer aflägsna förfäder hafva lefvat under flera gener-
ationer. I första kapitlet har jag försökt att visa, att förändrade
förhållanden verka på två sätt, direkt på hela organisationen eller på
vissa delar allena, och indirekt genom reproduktionssystemet. I alla
fall äro två faktorer verksamma, organismens beskaffenhet, som är
vigtigast, och förhållandenas beskaffenhet. De förändrade förhållan-
denas direkta verkan leder till bestämd och obestämd modifikation. I
senare fallet synes organisationen vara plastisk och vi hafva en myck-
et vexlande föränderlighet. I förra fallet är organismens beskaffenhet
sådan, att den lätt gifver vika, så snart den utsättes för vissa om-
ständigheter, och alla eller nästan alla individer förändras på samma
sätt.
Huru stor den direkta verkan af vexlingar i klimat, föda etc., är
på en organisk varelse, är ytterligt svårt att afgöra. Min tro är, att
verkan är ytterligt liten på djur, men större på växter. Vi kunna åt-
minstone med säkerhet säga, att sådana inflytelser icke kunna hafva
alstrat de många i ögonen fallande, invecklade förhållanden, som vi
se öfverallt i naturen, emellan en organisk varelses kroppsbygnad och
en annans. Någon ringa inflytelse kunna vi tillskrifva klimat, föda
med mera: så yttrar Edward Forbes med bestämdhet att snäckor vid
södra gränsen för deras utbredningsområde och i grundt vatten vari-
era och antaga mera glänsande färger än längre norrut och på större
djup, men dessa påståenden hafva sedermera betviflats. Gould tror,
att fåglar af samma art äro prydda med mera lysande färger under
en ständigt klar himmel, än om de lefva på öar eller vid kusterna.
Wollaston är äfven öfvertygad om, att vistandet nära sjöar inverkar
på insekternas färger och Moquin-Tandon meddelar en förteckning
på växter, som vid sjöstränder få mer eller mindre köttiga blad, ehu-
ru de på land ingalunda äro köttiga. Många andra sådana exempel
kunde gifvas.
Det faktum, att varieteter af en art, om de komma in på området
för en annan art, ofta i ringa grad antaga dennas karakterer, öfv-
erensstämmer med vår åsigt, att arterna af alla slag blott äro väl ut-
präglade och permanenta varieteter. De snäckarter som äro inskränk-
ta till de tropiska och grundare sjöarna äro i allmänhet prydda med
mera lysande färger än de som blott bebo kalla och djupare sjöar.
Fåglar som blott hålla sig på fastland äro enligt Gould mera bjert
färgade än fåglarna på öar. Insektarter, som endast bebo sjöstränder
äro, såsom hvarje samlare vet, ofta bronsfärgade och mörka; växter
som uteslutande lefva vid vatten äro mycket benägna att antaga köt-
tiga blad. Den som tror på hvarje arts särskilda skapelse måste säga
till exempel, att den ena snäckan blef skapad med lysande färger för
en varm sjö, men att den andra fick sin lifliga färg genom förändring
då den flyttades till varmare och grundare vatten.
Om en förändring är af den ringaste fördel för en varelse, så
kunna vi icke säga, huru mycket deraf bör tillskrifvas det naturliga
urvalets accumulativa verkan eller de yttre lefnadsförhållandena. Så
veta pelshandlare mycket väl, att djuren hafva tätare och vackrare
pels, ju strängare klimatet varit under hvilket de lefvat; men hvem
kan säga, i hvad mån detta beror på att de varmast klädda individer-
na hafva under många generationer blifvit gynnade och skyddade,
eller på det stränga klimatets direkta verkan? Ty det synes väl, att
klimatet har en viss direkt verkan på våra tämda fyrfotadjurs hår-
beklädnad.
Exempel kunna gifvas på samma varietets uppkomst under de
mest olika yttre förhållanden och å andra sidan på olika varieteters
uppkomst af samma art under fullkomligt samma omständigheter.
Sådana fakta visa, huru indirekt lifsvilkoren verka. Hvarje naturhis-
toriker känner äfven oräkneliga exempel på arter, som bibehålla sig
äkta utan alla variationer, ehuru de lefva under de mest olika kli-
mat. Sådana betraktelser föranleda mig att lägga blott ringa vigt
på lifsvilkorens direkta verkan. Indirekt synas de, såsom redan är
anmärkt, spela en vigtig rol genom att orsaka rubbningar i repro-
duktionssystemet och sålunda inleda föränderlighet, och det naturli-
ga urvalet samlar sedan alla fördelaktiga, ehuru små variationer, till
dess de blifva fullt utvecklade och för oss förnimbara.
I vidsträcktare mening kan man säga, att lefnadsförhållandena
icke blott orsaka föränderlighet, utan äfven innefatta det naturliga
urvalet; ty på lefnadsomständigheterna beror, om den ena eller den
andra varieteten bibehålles. Men menniskans metodiska urval visar
oss, att dessa två variationselementer äro väsentligt skilda; lefnads-
förhållandena förorsaka föränderlighet och menniskans vilja samlar
medvetet eller omedvetet förändringarna i en eller annan bestämd
riktning.
Verkan af ett organs bruk och bristande användning.
De förhållanden vi omnämt i första kapitlet lemna föga tvifvel om
att flitig användning stärker och utvidgar vissa delar hos våra husd-
jur, under det att samma delar försvagas, om de icke användas, och
att sådana modifikationer äro ärftliga. Under fritt naturtillstånd haf-
va vi ingen måttstock för jemförelse att bedöma verkningarna af ett
länge fortsatt bruk af vissa organer eller deras hvila, ty vi känna icke
stamformerna, men många djur visa bildningar, hvilka kunna förk-
laras såsom följder af bristande användning. Såsom professor Owen
anmärker, finnes ingen större anomali i naturen än en fågel som ej
kan flyga; dock finnas flera i denna belägenhet. En sydamerikansk
andart (Anas brachyptera) kan blott fladdra öfver vattenytan och
har sina vingar nästan i samma tillstånd som den tama Aylesbury
andrasen. Då de stora på marken betande fåglarna sällan flyga an-
nat än för att undvika någon fara, tror jag, att de nästan vinglösa
fåglar, som nu bebo eller fordom bebott öarna i oceanen, der de
icke oroas af några rofdjur, hafva för sin nuvarande skapnad att tac-
ka den omständigheten, att de icke användt sina vingar. Strutsen
bebor visserligen fast land och är utsatt för faror som den ej kan
undvika genom flygt, men med sina starka fötter kan den försvara
sig för fienden lika väl som något af de mindre fyrfotadjuren. Vi kun-
na föreställa oss att strutsens stamfader hade ungefär samma vanor
som trapparna och att i samma mån som det naturliga urvalet under
successiva generationer förökade storleken och vigten af dess kropp,
i samma mån begagnades benen mer och vingarna mindre, till dess
de blefvo fullkomligt odugliga till flygt.
Kirby har anmärkt (och jag har äfven sjelf observerat samma
faktum) att de främre tarserna eller fötterna på många skalbaggar
som lefva i gödselhögar ofta äro afbrutna; han undersökte sjutton
exemplar i sin egen samling och icke en enda hade ett spår qvar
deraf. Onites apelles är så ofta i saknad af framtarserna att den
beskrifves såsom saknande dem. I några andra slägten finnas de,
men i mycket rudimentärt tillstånd. Hos Ateuchus, Egypternas he-
liga skalbagge, saknas de helt och hållet. Det är icke tillräckligt be-
visadt, att tillfälliga stympningar gå i arf. Jag vill heldre förklara
den totala frånvaron af främre tarser hos Ateuchus och deras rudi-
mentära tillstånd hos några andra slägten såsom följd af bristande
användning hos deras förfäder, ty då tarserna nästan alltid saknas
hos många skalbaggar, som lefva i gödselhögar, måste de förloras
under en tidig lefnadsperiod och kunna derföre icke vara af mycken
nytta eller mycket begagnas af dessa insekter.
I några fall kunna vi lätt tillskrifva bristande användning vissa
bildningsmodifikationer, som helt och hållet eller till en stor del bero
på det naturliga urvalet. Wollaston har upptäckt det märkvärdiga
förhållandet, att af 550 på Madeira boende skalbaggsarter 200 hafva
så ofullkomliga vingar, att de ej kunna flyga, och att af tjugunio
inhemska slägten icke mindre än tjugutre hafva alla sina arter i den-
na belägenhet! Flera sådana förhållanden, såsom att skalbaggarna
i många delar af verlden af vinden drifvas ut i sjön och omkom-
ma, att skalbaggarna på Madeira efter Wollastons iakttagelser lig-
ga mycket dolda tills vinden är stilla och solen skiner, att antalet
vinglösa skalbaggar är större på de stora öde öarna än till och med
på Madeira, och särskildt det märkvärdiga faktum som Wollaston
så starkt framhåller, att vissa stora grupper af skalbaggar der ful-
lkomligt fattas, hvilka annars äro utomordentligt talrika, och hvilkas
vanor nästan tvinga dem att flyga; — alla dessa betraktelser haf-
va kommit mig att tro, att vingarnas rudimentära tillstånd hos så
många af Madeiras skalbaggar till en stor del beror på det naturliga
urvalets verkningar, sannolikt i förening med bristande användning.
Ty under tusentals generationer har hvarje individ, som flugit minst
antingen derföre att dess vingar varit minst utvecklade eller på grund
af sina lefnadsvanor, haft största utsigten att öfverlefva alla andra,
emedan den icke af vinden kunnat drifvas ut i sjön, och å andra
sidan hafva de skalbaggar, som gerna flögo, oftast drifvit ut i sjön
och omkommit.
De insekter på Madeira, som ej lefva på marken och hvilka van-
ligen måste använda sina vingar för att finna sitt lifsuppehälle, så-
som de af blommor lefvande skalbaggarna och fjärilarna, hafva en-
ligt Wollastons förmenande alls icke förkrympta, utan snarare starkt
utvecklade vingar. Detta står i full öfverensstämmelse med det naturli-
ga urvalet. Ty när en ny insekt först kommer på en ö, beror det
naturliga urvalets bemödande att förstora eller reducera vingarna
på huruvida ett större antal individer skulle bevaras genom att lyck-
ligt strida med vindarna eller genom att uppgifva försöket och sällan
eller aldrig flyga. Förhållandet är alldeles detsamma som med ma-
troser från ett skeppsbrutet fartyg: för de goda simmarna skulle det
varit fördelaktigare, om de kunnat simma ännu längre, för de dåliga
simmarna, om de alls icke kunnat simma och hållit sig vid vraket.
Mullvaden och några gräfvande gnagare hafva ögon, som äro
rudimentära i storlek och i några fall fullkomligt täckta af hud och
hår. Detta ögonens tillstånd är sannolikt resultatet af en småningom
skeende reduktion på grund af bristande användning, men härvid
spelar måhända äfven det naturliga urvalet någon rol. En Sydamerikan-
sk gnagare, Tuco-tuco, eller Ctenomys har ännu mera underjordiska
vanor än mullvaden, och en spanior, som ofta fångat sådana, försäkrade
mig, att de ej sällan voro fullkomligt blinda; en som jag fick lef-
vande var helt säkert, såsom undersökningen tillkännagaf, blind i
följd af inflammation i blinkhinnan. Då inflammationer i ögonen
måste vara skadliga för djuret, och ögonen icke äro oumbärliga för
ett djur med underjordiska vanor, så kan i sådant fall en förmin-
skning af deras storlek, sammanväxning af ögonlocken och bekläd-
nad med hår vara en ren fördel, och om detta är förhållandet, så
understödes det naturliga urvalets verkan af organets bristande an-
vändning. Det är väl bekant, att flera djur af de mest olika klasser,
som bebo hålorna i Kärnthen och Kentucky, äro blinda. Hos några
krabbor finnes ögonstjelken qvar, ehuru ögonen äro borta; teleskop-
ställningen finnes qvar, ehuru teleskopet med sina glas fattas. Det är
svårt att föreställa sig, att ögon ehuru onyttiga kunde vara till någon
skada för djur som lefva i mörkret, och derföre tillskrifver jag deras
förlust helt och hållet bristen på användning. Professor Silliman hade
fångat två hålråttor (Neotoma), en blind djurart, en half engelsk mil
innanför ingången till den underjordiska hålan, och således ej i dess
innersta del; deras ögon voro stora och glänsande och Silliman med-
delar, att sedan de under en månads tid småningom vänts vid starkt
ljus, fingo de en svag synförmåga och begynte blinka.
Det är svårt att föreställa sig mera identiska lefnadsvilkor än
djupa kalkstensgrottor i nästan samma klimat, så att, om man ut-
går från den vanliga åsigten, att blinda djur hafva blifvit särskildt
skapade för Amerikas och Europas grottor, man äfven kunde vänta
en stor öfverensstämmelse i organisation och slägtskapsförhållanden.
Någon sådan likhet emellan de båda djurformerna förefinnes i det
hela alldeles icke, och Schiödte anmärker med afseende på insekterna
allena, att hela fenomenet bör betraktas såsom rent lokalt, och den
likhet, som finnes emellan några invånare i Mammuthålan i Ken-
tucky och i Kärnthenhålorna, är blott helt enkelt följd af den analo-
gi, som öfverhufvud finnes emellan Europas och Nordamerikas fauna.
Enligt min tanke måste man antaga, att amerikanska djur, som hade
vanlig synförmåga, i en följd af generationer småningom från den yt-
tre verlden trängt allt djupare och djupare in i de aflägsnaste vinklar
i Kentuckyhålorna på samma sätt som europeiska djur i Kärnthen-
hålorna. Vi hafva några bevis för en sådan gradvis förändring af
lefnadsvanorna; Schiödte anmärker: ”Vi betrakta derföre dessa un-
derjordiska faunor såsom små ned i jorden trängande förgreningar
af den närmaste omgifningens geografiskt begränsade faunor, hvil-
ka i samma mån de tränga djupare ned i mörkret lämpa sig efter
de omgifvande förhållandena; djur som föga afvika från den vanliga
formen bilda öfvergången från ljus till mörker; derpå följa de djur
som äro bildade för skymning och slutligen de som äro bestämda för
totalt mörker, hvilkas skapnad är helt egendomlig.” Dessa Schiödtes
anmärkningar hänföras icke blott till en enda, utan på helt skilda
arter. Då ett djur efter otaliga generationer nått de djupaste vinklar-
na, har bristande användning mer eller mindre fullständigt tillintet-
gjort synorganet, och det naturliga urvalet har ofta åstadkommit
andra förändringar, såsom en tillväxt i antennerna eller känseltrå-
darna till ersättning för synen. Oaktadt dessa modifikationer kun-
na vi ännu vänta att hos Amerikas grottdjur finna slägtskap med
de andra invånarna i samma kontinent, och hos Europas grottdjur
med de öfriga europeiska djuren. Detta är verkligen fallet med nå-
gra af Amerikas grottdjur, såsom jag hör af Professor Dana, och
några europeiska grottinsekter äro mycket nära beslägtade med den
omgifvande traktens insekter. Det skulle vara mycket svårt att gif-
va en rationel förklaring öfver de blinda grottdjurens slägtskap med
de andra invånarna i de två verldsdelarna, om man utgår från den
vanliga åsigten om deras särskilda skapelse. Att några af den gamla
och nya verldens grottinvånare äro nära beslägtade kunna vi vän-
ta från den välkända slägtskapen emellan de flesta andra af deras
alster. Då en blind Bathysciaart funnits i stort antal på skuggiga
klippor utanför hålorna, så står sannolikt icke synens förlust hos de
arter af samma slägte som bebo grottorna i något samband med
boningsplatsens mörker, och det är lätt begripligt att en redan förut
blind insekt lätt skall finna sig i att bebo en mörk håla. Ett annat
blindt slägte, Anophthalmus, erbjuder den märkvärdiga egendom-
ligheten, att såsom Murray anmärkte dess olika arter bo i åtskilliga
hålor i Europa likaväl som i Kentuckys hålor, och att slägtet öfver-
hufvud blott lefver i grottor. Det är dock möjligt att stamfadern eller
stamfäderna till dessa skilda slägten förut varit försedda med ögon,
varit vidt utbredda i båda verldsdelarna och (liksom båda verldsde-
larnas elefanter) dött ut med undantag af de i sina trånga fängelser
nu lefvande arterna. Långt ifrån att öfverraskas deraf, att några af
grottdjuren äro mycket anomalt bildade, såsom Agassiz anmärker
om den blinda fisken Amblyopsis, och såsom förhållandet är med
den blinda reptilen Proteus, jemförd med Europas öfriga reptilier,
förvånas jag snarare deraf, att icke flera spillror af det gamla lifvet
bevarats, då invånarna i dessa mörka boningar icke kunna hafva varit
utsatta för en så särdeles sträng täflan.
Acklimatisering.
Vana är ärftlig hos växter, såsom blomningstid, nödig regnmängd
för groningsprocessen, softid och så vidare och detta föranleder mig
att här säga något om acklimatisering. Då det är mycket vanligt, att
arter af samma slägte bebo mycket heta så väl som mycket kalla trak-
ter, och då enligt min åsigt alla arter af samma slägte härstamma
från en enda stamart, så måste, om detta är riktigt, acklimatisering
utan svårighet under en lång följd af generationer kunna åstadkom-
mas. Det är väl bekant, att hvarje art är lämpad efter klimatet i
dess eget hemland: arter från en arktisk eller tempererad trakt kun-
na icke tåla ett tropiskt klimat och tvärtom. Många saftiga växter
kunna icke uthärda ett fuktigt klimat. Men graden af arters lämp-
lighet för det klimat under hvilket de lefva har ofta blifvit för högt
uppskattad. Vi kunna sluta oss dertill af vår oförmåga att förutsäga,
huruvida en importerad växt skall uthärda vårt klimat eller ej, och
från det stora antalet växter och djur, som blifvit förflyttade till oss
från varmare klimat och trifvas väl. Vi hafva skäl för det antagandet,
att arternas utbredning i naturtillståndet begränsas lika mycket, om
icke mer, af täflan med andra organiska varelser, än genom deras
lämplighet för ett visst klimat. Må nu denna lämplighet i allmänhet
vara noga afpassad eller icke, så hafva vi dock för några få växtarter
bevis på, att de redan af naturen äro till en viss grad vända vid
olika temperaturer eller acklimatiserade; arter af Pinus och Rhodo-
dendron, uppdragna af frön som Hooker samlat af träd, växande vid
olika höjder på Himalaya, visa i England olika förmåga att uthärda
köld. Herr Thwaites har upplyst mig om, att han observerat likar-
tade fakta på Ceylon och liknande observationer har H. C. Watson
gjort på Europeiska arter af växter, som införts från Azoriska öarna
till England. Hvad djuren beträffar kunde trovärdiga fall uppgifvas
af arter, som under den historiska tiden spridt sig långt omkring från
varmare trakter till kallare och tvärtom; men vi veta icke bestämdt,
om dessa djur voro väl afpassade efter klimatet i deras hemort, ehuru
i alla vanliga fall vi antaga detta; ej heller veta vi om de sedermera
blifvit acklimatiserade i sina nya hemland.
Då vi kunna antaga, att våra husdjur ursprungligen utvalts af
ociviliserade menniskor derföre att de voro nyttiga och utan svårighet
fortplantade sig i fångenskapen och ej derföre att de sedermera be-
funnos i stånd att uthärda långa förflyttningar, så tror jag att våra
husdjurs allmänna och utomordentliga förmåga, att icke blott tåla
vid de mest olika klimat, utan att äfven förblifva fullkomligt frukt-
samma (ett mycket starkare skäl) kan tjena som argument för, att en
stor del andra djur som nu äro i vildt tillstånd kunde utan svårighet
bringas att uthärda vidt skilda klimat. Vi få dock icke drifva detta
argument för långt, emedan några af våra husdjur sannolikt härstam-
ma från flera vilda stammar, så att i våra tama hundraser till exem-
pel blodet af en arktisk och en tropisk varg eller vild hund kan vara
blandadt. Råttor och möss kunna icke betraktas som husdjur, men
de hafva af menniskan blifvit förflyttade till många delar af verlden
och hafva nu vida större utbredning än någon annan gnagare, de lef-
va fritt under Färöarnas kalla himmel i norden; på Falklandsöarna i
söder och många öar i de heta zonerna. Derföre är jag böjd att anse
lämpligheten för ett visst klimat för en egenskap, som utan svårighet
kan inympas på en medfödd böjlighet i konstitution, som är gemen-
sam för de flesta djur. Menniskans och hennes husdjurs förmåga att
uthärda de mest olika klimat och sådana fakta, som att de fordna
arterna af elefanten och noshörningen voro i stånd att uthärda nor-
dens klimat, under det att de nu lefvande arterna äro tropiska eller
subtropiska i sitt lefnadssätt, böra enligt denna åsigt icke betraktas
såsom oregelbundenheter, utan blott såsom exempel på en mycket
vanlig böjlighet i konstitution, som under vissa omständigheter gör
sig gällande.
En mycket svår fråga är att afgöra huru mycket af arternas ackli-
matisering för ett visst klimat beror blott på vana, och huru mycket
på naturens urval af varieteter med medfödd olika kroppsbeskaffen-
het. Att vana och öfning derpå har ett visst inflytande, måste jag
tro både från analogi och från oupphörliga varningar i arbeten öfver
landthushållning, till och med i de gamla kinesiska encyklopedierna,
att vara mycket försigtig vid ett djurs förflyttning från ett område
till ett annat; ty det är icke sannolikt, att menniskan med så myck-
en framgång skulle hafva utvalt så många raser och underraser med
kroppskonstitution särskildt lämpad för det af henne sjelf bebodda
området: resultatet måste i min tanke tillskrifvas vanan. Å andra
sidan kan jag ej se någon anledning till tvifvel, att det naturliga
urvalet fortfarande sträfvar att bevara de individer som äro födda
med en kroppskonstitution särdeles passande för deras hemland. I
skrifter öfver åtskilliga slag af odlade växter sägas vissa varieteter
bättre än andra kunna tåla vid vissa klimat: detta är på ett mycket
slående sätt visadt i arbeten öfver fruktträd i Förenta Staterna, i
hvilka vissa varieteter vanligen äro rekommenderade för de nordliga,
andra för de sydliga staterna; och då de flesta af dessa varieteter äro
nybildade, så kan man icke tillskrifva vanan deras konstitutionella
olikheter. Jerusalemärtskockan, som i England aldrig fortplantar sig
med frön och följaktligen aldrig lemnat nya varieteter, anföres såsom
bevis att acklimatisering ej kan åstadkommas, ty den är ännu lika
känslig som någonsin: den turkiska bönan har likaledes ofta blifvit
framhållen i samma afsigt och med ännu mera eftertryck; men förr
än någon under ett tjog generationer har sått sina bönor så tidigt, att
en mycket stor del blifvit förstörd af frost, och sedan samlat frön af
de få öfverlefvande, undvikande omsorgsfullt tillfälliga kroaseringar,
och sedan med samma försigtighetsmått samlat frön från dessa plan-
tor, förr kan man icke ens säga, att experimentet blifvit försökt. Och
vi kunna icke heller antaga, att olikheter i konstitution icke förekom-
ma emellan dessa plantor, ty uppgifter hafva blifvit offentliggjorda,
som visa att vissa plantor synas vara vida mera resistenta än andra
och jag har sjelf derpå observerat mycket slående exempel.
Öfverhufvudtaget tror jag vi kunna sluta oss till, att vana, an-
vändning och bristande öfning i vissa fall hafva spelat en ansenlig
rol i modifikationen af konstitutionen och vissa organers struktur,
men att verkningarna af bruk och bristande användning ofta i vid-
sträckt grad blifvit förenade med och stundom öfverväldigade af det
naturliga urvalet.
Utvecklingens vexelverkan.
Med detta uttryck menar jag, att hela organisationens alla delar dess
tillväxt och utveckling äro så nära förenade, att om små variationer
uppkomma i en del och af det naturliga urvalet förökas, så förän-
dras äfven andra delar. Detta är en mycket vigtig punkt, men ännu
föga känd, och helt och hållet skilda klasser af fakta kunna här lätt
förvexlas med hvarandra. Vi skola strax se att enkelt arf ofta falske-
ligen erbjuder utseendet af en vexelverkan. Det tydligaste exempel
är, att modifikationer som samlas blott för ungens eller larvens bäs-
ta inverkar på de fullväxta individernas skapnad, på samma sätt
som någon missbildning, som träffar det tidiga embryot, allvarsamt
inverkar på den fullt utbildade individens organisation. De mång-
faldiga delar af kroppen, som äro homologa och hvilka vid en tidig
embryonal period äro identiska, synas vara benägna att variera på
likartadt sätt: vi se detta deruti, att den högra och venstra sidan af
kroppen förändras på samma vis, likaså framben och bakben, och vi
se till och med käkarna variera på samma sätt som extremiteterna,
ty några anse ju underkäken vara homolog med extremiteterna. Jag
tviflar dock icke, att dessa tendenser mer eller mindre fullständigt
beherskas af det naturliga urvalet; så har det en gång gifvits en
hjortfamilj med blott ett horn, och om denna afvikelse hade varit
af någon större nytta för afkomlingarna, är det sannolikt, att det
naturliga urvalet gjort den bestående.
Såsom några författare hafva anmärkt, visa homologa delar en
benägenhet att växa ihop; detta observeras ofta hos monströsa väx-
ter och ingenting är vanligare än en förening af homologa delar till
en normal bildning, såsom föreningen af kronbladen i blomkronan
till ett rör. Hårda delar synas inverka på formen af närliggande mju-
ka delar; några författare tro, att olikheten i bäckenets skapnad hos
fåglar förorsakar den anmärkningsvärda skilnaden i njurarnas skap-
nad. Andra tro att bäckenets form hos qvinnan genom tryck inverkar
på formen af barnets hufvud. Enligt Schlegel bestämmes hos ormar-
na läget af vissa vigtiga inelfvor af kroppens skapnad och sättet att
svälja.
Beskaffenheten af detta sammanhang är ofta mycket dunkel. Isidore
Geoffroy S:t Hilaire har med eftertryck framhållit, att vissa miss-
bildningar mycket ofta förekomma tillsammans, andra sällan, och
detta utan att vi äro i stånd att angifva något skäl dertill. Hvad kan
vara mer egendomligt än sambandet emellan blå ögon och fullkom-
lig döfhet hos katten, färgen på sköldpaddhonans skal och hennes
kön, fjäderbeklädnaden på fötterna och huden emellan de yttre tårna
hos dufvorna eller emellan närvaron af mer eller mindre dun hos de
unga nykläckta fåglarna och deras framtida fjäderbeklädnads färg,
eller åter förhållandet emellan håret och tänderna hos den nakna
turkiska hunden, ehuru här otvifvelaktigt homologi kommer med i
spelet. Med afseende på detta slag af vexelverkan synes det mig
knappt såsom en tillfällighet, att de två däggdjursordningar hvil-
ka mest afvika i sin hudbeklädnad, nämligen Cetacea (hvalar) och
Edentata (tandlöse, bältor, myrkottar), också äro de mest afvikande
i sin tandbygnad.
Jag känner intet fall, som vore lämpligare att visa vigten af la-
garna för vexelverkan, oberoende af fördel och således äfven af det
naturliga urvalet, än skilnaden emellan de yttre och inre blommorna
hos vissa växter af familjerna Compositæ och Umbelliferæ. Hvar och
en känner skilnaden emellan kantblommorna och de centrala blom-
morna hos till exempel tusenskön (Bellis) och denna skilnad är ofta
åtföljd af förkrympning af vissa blomdelar. Men hos vissa Compositæ
skilja sig äfven frukterna i storlek och skapnad och till och med fruk-
tämnet med dess bidelar visar olikheter såsom Cassini har beskrifvit.
Dessa skilnader hafva af några författare blifvit tillskrifna tryck och
skapnaden af strålblommornas frukter hos några Compositæ under-
stödja denna åsigt. Men bland umbellaterna är det, såsom Hooker
upplyser mig, ingalunda hos de tätaste blomhufvuden, som de inre
och yttre blommorna oftast visa skiljaktigheter. Man kunde tro, att
utvecklingen af de i blomflockens rand befintliga kronbladen skulle
beröfva vissa andra blomdelar deras näring och sålunda förorsaka de-
ras förkrympning, men i vissa Compositæ finnas olikheter i frukterna
af de yttre blommorna, utan någon skilnad i blomkronan. Möjligt är,
att dessa olikheter kunna stå i sammanhang med ett olika tillflöde
af näringsvätska till de yttre blommorna: vi veta åtminstone, att af
oregelbundna blommor de som stå närmast axeln oftast visa benä-
genhet att blifva regelbundna. Såsom ett exempel härpå och tillika
såsom ett slående fall af vexelverkan, vill jag tillägga att jag nyli-
gen i några trädgårdspelargonier observerat, att centralblomman i
knippet ofta förlorar de mörka fläckarna på de öfre kronbladen, och
att om detta händer det vidhängande honingsgömmet försvinner;
om färgen är borta blott från det ena af de två öfre kronbladen, är
honingsgömmet blott mycket förkortadt.
Med afseende på olikheterna i blomkronan af de yttre och cen-
trala blommorna af ett blomhufvud eller en blomflock, vill jag näm-
na, att jag alls icke anser Sprengels åsigt vara så sökt, som den först
synes, att kantblommorna tjena till att ditlocka insekter, hvilkas
verksamhet är särdeles vigtig för befruktningen af dessa två famil-
jers växter: och om det är af nytta, kommer väl äfven det naturliga
urvalet med i spelet. Deremot synes det knappt möjligt att skilnaden
emellan både den inre och yttre skapnaden af fröen som icke alltid
är förenad med olikheter i blommorna, kan vara af någon fördel för
växten; dock äro dessa olikheter hos Umbelliferæ af så synbar vigt,
att den äldre de Candolle grundade sina stora indelningar af denna
familj på sådana olikheter. Vi se sålunda att modifikationer, som af
systematikern betraktas såsom af högt värde, kunna helt och hållet
bero på okända lagar för utvecklingens vexelverkan och ej erbjuda
arterna, så vidt vi kunna se, den ringaste fördel.
Vi kunna ofta oriktigt tillskrifva utvecklingens vexelverkan bild-
ningar, som äro gemensamma för hela artgrupper och hvilka i sjelfva
verket blott bero på ärftlighet; ty en gammal stamfader kan genom
naturligt urval hafva förvärfvat någon egendomlighet i kroppsbild-
ning och efter tusen generationer någon annan, helt och hållet oberoende
förändring och dessa två förändringar, som sedan gått i arf till en hel
grupp af ättlingar med skilda lefnadsvanor, kunna helt naturligt ans-
es stå i något nödvändigt samband med hvarandra. Så tviflar jag icke
heller derpå, att vissa skenbara vexelverkningar, som möta genom
hela ordningar, blott och bart bero på det sätt, hvarpå det naturliga
urvalet kan verka. Alphonse de Candolle har till exempel anmärkt,
att vingade frön aldrig förekomma i frukter som icke öppnas; jag
skulle förklara denna regel så, att fröen icke kunna småningom an-
taga vingar genom det naturliga urvalet annat än i öppnade frukter,
så att växtindivider med frön, som voro blott litet bättre egnade att
föras vida omkring, kunde få någon fördel öfver andra, som lemna
frön mindre tjenliga att spridas, och denna process kan omöjligen
försiggå i en frukt som icke öppnar sig.
Utvecklingens kompensering och ekonomi.
Den äldre Geoffroy och Goethe uppstälde ungefär samtidigt sin lag
om utvecklingens kompensering eller jemvigt, eller såsom Goethe
uttryckte den, ”för att slösa på ena sidan måste naturen hushålla på
den andra”. Till en viss grad passar detta i min tanke in på våra
kulturalster: om näring tillflödar en del eller ett organ i öfvermått,
så strömmar den sparsamt eller åtminstone icke i öfverflöd till en
annan del; det är derföre svårt, att få en ko att gifva mycket mjölk
och på samma gång blifva fet. Samma kålvarietet kan icke lemna
en riklig mängd födande blad och en stor mängd oljrika frön. Då
fröen i våra frukter förkrympa, vinner frukten sjelf i storlek och
beskaffenhet. Hos våra höns åtföljes vanligen en stor fjädertofs på
hufvudet af en förminskad kam och ett stort skägg af förminskade
köttflikar. Dock kan man näppeligen antaga, att denna lag eger i
full utsträckning sin tillämpning på arter i naturtillståndet, ehuru
många goda iakttagare, isynnerhet botanister, tro på dess sanning.
Här vill jag dock ej anföra några exempel, ty jag kan svårligen finna
ett medel att skilja emellan följderna af å ena sidan en dels stora
utveckling genom det naturliga urvalet och de närliggande delarnas
förkrympning af samma orsak eller af bristande användning, och å
andra sidan ett organs förkrympning genom brist på näringsämnen
i följd af andra närliggande delars utomordentliga utvidgning.
Jag förmodar också, att några anförda fall af kompensering kun-
na jemte några andra fakta bringas under en mera allmän grund-
sats, att nämligen det naturliga urvalet alltjemt försöker att vara
sparsamt i hvarje del af organisationen. Om under förändrade lef-
nadsvilkor ett förut fördelaktigt organ blifver mindre nyttigt, så
företages väl en förminskning, ehuru ringa, i dess utveckling af det
naturliga urvalet, ty det skulle icke vara gynsamt för individen att
förslösa sin näring på att uppbygga ett onyttigt organ. Blott på
detta sätt kan jag förstå ett faktum, som mycket förvånade mig, då
jag undersökte cirripederna, och många exempel kunde gifvas derpå,
nämligen att en cirriped, som lefver såsom parasit inuti ett annat
djur och på detta sätt är skyddad, förlorar mer eller mindre full-
ständigt sitt eget skal. Detta är fallet med hannen af Ibla och på ett
i sanning utomordentligt sätt med Proteolepas; alla andra cirriped-
ers pansar består af de tre ofantligt utvecklade främre segmenterna
af hufvudet och är försedt med starka nerver och muskler, men hos
den parasitiska och skyddade Proteolepas är hela främre delen af
hufvudet reducerad till ett blott rudiment fästadt vid basen af gri-
pantennerna. Inbesparandet af ett stort och inveckladt organ, som
blifvit öfverflödigt genom Proteolepas’ parasitiska lefnadssätt, om
det också skedde blott småningom, skulle vara en afgjord fördel för
hvarje efterkommande individ af arten; ty under den kamp för sin
tillvaro, som hvarje djur måste utkämpa, skulle hvarje proteolepasin-
divid hafva bättre utsigt att försvara sig, om en mindre mängd näring
bortslösades till utbildande af ett numera fullkomligt onyttigt organ.
På detta sätt tror jag det alltid lyckas för det naturliga urvalet
i längden att reducera och inbespara hvarje del af organisationen,
så snart den blifvit öfverflödig, utan att derföre på något sätt gifva
anledning till en annan dels större utveckling i motsvarande grad.
Och tvärtom lyckas det lika väl för det naturliga urvalet att bringa
ett visst organ till stor utveckling utan att dertill såsom en nödvändig
kompensering behöfva reduktionen af några närliggande delar.
Multipa, rudimentära och lågt organiserade bildningar äro
föränderliga.
Såsom Isidore Geoffroy S:t Hilaire anmärker, synes det vara en regel
både ibland varieteter och arter, att om en del eller ett organ förekom-
mer i mångfaldigt antal hos samma individ (såsom kotorna hos or-
marna och ståndarna hos polyandriska blommor) antalet är förän-
derligt, hvaremot, om antalet är mindre, det är mera konstant. Sam-
ma författare och några botanister hafva äfven anmärkt, att mång-
taliga organer äro mycket benägna för föränderlighet i sin inre byg-
nad. Så vida denna ”vegetativa upprepning”, för att begagna prof.
Owens uttryck, är ett tecken till låg organisation, synes ofvanstående
iakttagelse stå i sammanhang med den bland naturforskarna mycket
allmänna åsigten, att varelser som stå lågt på naturens skala äro
mera föränderliga än de högre. Med låg organisation menar jag i
detta fall, att de olika delarna af organisationen äro blott i ringa
mån specielt utbildade för vissa förrättningar; så länge samma del
har att fullborda olikartade värf, kunna vi måhända inse, hvarföre
den skulle förblifva föränderlig, det vill säga, hvarföre det naturliga
urvalet icke med samma omsorg skulle hafva bevarat eller förkastat
hvarje liten formafvikelse, som om organet vore bildadt blott för ett
särskildt ändamål. En knif, som är ämnad att skära hvad som helst,
kan hafva nästan hvarje godtycklig form, då deremot ett verktyg för
ett visst ändamål lämpligare har en viss bestämd form. Vi få aldrig
glömma, att det naturliga urvalet verkar på hvarje varelses särskilda
organer blott i och för individens nytta.
Ofullkomligt utvecklade, rudimentära organer äro också i hög
grad benägna för föränderlighet, såsom vissa författare påstå, i min
tanke med fullt skäl. Vi skola återkomma till de rudimentära och
abortiva organerna i allmänhet och här vill jag blott tillägga, att de-
ras föränderlighet synes bero på deras gagnlöshet, och på den grund
har det naturliga urvalet ingen förmåga att förhindra afvikelser i
deras bygnad. Rudimentära organer äro således prisgifna åt det fria
inflytandet af utvecklingens olika lagar, följderna af en länge fortsatt
overksamhet och benägenheten till återgång.
En hos en art i ovanlig grad eller på ovanligt sätt utvecklad
del har i jemförelse med samma del hos en beslägtad art en
stor benägenhet att variera.
För många år sedan öfverraskades jag högeligen af ett likartadt yt-
trande af Waterhouse; en observation af prof. Owen öfver armarnas
längd hos orang-outang gör det sannolikt, att äfven han har kommit
till nästan samma åsigt. Jag kan icke hoppas öfvertyga någon om
riktigheten af detta påstående utan att framlägga den långa lista af
fakta som jag samlat, men som ej här kan införas. Jag kan blott ut-
tala min öfvertygelse, att denna regel är mycket allmän. Flera källor
till fel har jag visserligen blifvit varse, men jag tror mig hafva fästat
tillbörligt afseende vid dem. Framför allt är att observera, att denna
regel icke har sin tillämpning på någon del, om den ock är ovanligt
utvecklad, med mindre dess utveckling är ovanlig i jemförelse med
samma del hos närbeslägtade arter. Flädermössens vingar äro vis-
serligen en ytterst abnorm bildning hos däggdjursklassen, men här
har regeln ingen tillämpning, då vingbildningen tillhör en hel större
grupp; den kunde blott tillämpas, om någon art af flädermöss hade
sina vingar utbildade på ett ovanligt sätt i jemförelse med de andra
arterna af samma slägte. Regeln har en mycket sträng tillämpning
på ”sekundära sexualkarakterer” om de äro ovanligt utbildade. Med
termen ”sekundära sexualkarakter” menar Hunter sådana karakterer
som tillhöra ett enda kön, hanne eller hona, utan att stå i omedel-
bart sammanhang med fortplantningen. Regeln gäller både hannar
och honor, men då honorna mera sällan erbjuda anmärkningsvär-
da sekundära sexualkarakterer, så kan regeln mera sällan tillämpas
på dem. Att regeln är så fullständigt användbar på dessa karakter-
er, beror väl på deras stora föränderlighet, vare sig de äro ovanligt
utbildade eller icke, ett förhållande hvarom föga tvifvel kan hysas.
Men att vår regel icke är inskränkt härtill visa de hermafroditiska
cirripederna, och jag vill tillägga, att jag vid undersökningen af den-
na ordning lade särskildt märke till Waterhouses yttrande, och jag
är fullkomligt öfvertygad att regeln nästan oföränderligen gäller hos
cirripederna. I ett kommande arbete skall jag gifva en lista på mera
anmärkningsvärda fall, här vill jag blott i korthet gifva ett, som bel-
yser regeln i dess vidsträcktaste användning. Täckvalvlerna hos de
sessila cirripederna (Balanider) äro i hvarje mening mycket vigti-
ga organer och skilja sig ytterst litet hos skilda slägten; men hos
flera arter af ett slägte, Pyrgoma, visa dessa valvler en märkvärdig
grad af olikhet: de homologa valvlerna äro hos skilda arter stundom
fullkomligt olika formade; och graden af afvikelse hos individerna
af flera arter är så stor, att det icke är någon öfverdrift att påstå,
att varieteterna skilja sig mera från hvarandra i karakteren af dessa
vigtiga valvler, än andra arter af skilda slägten.
Då fåglar inom samma trakt variera utomordentligt litet, har
jag fästat särskild uppmärksamhet vid dem och regeln synes mig
helt visst hafva stor giltighet hos denna klass. Jag kan icke visa, att
den har tillämpning på växterna och detta skulle allvarsamt haf-
va skakat min tro på dess sanning, om icke växternas stora förän-
derlighet öfverhufvud hade gjort det särdeles svårt att jemföra den
relativa föränderlighetsgraden. Om vi hos en art se en del eller ett
organ utveckladt på anmärkningsvärdt sätt eller i ovanlig grad, så
ligger det nära till hands att antaga, att organet är af stor vigt för
denna art, och dock är delen i detta fall utomordentligt benägen för
föränderlighet. Hvarpå kan detta bero? Från den åsigten, att hvar-
je art blifvit särskildt skapad med alla sina delar sådana dessa äro,
kan jag icke se någon förklaring. Men vår åsigt, att grupper af arter
hafva härstammat från andra arter och hafva blifvit modifierade af
det naturliga urvalet, tror jag kan sprida något ljus häröfver. Om
hos våra husdjur någon del eller hela djuret försummas och något
urval ej användes, så skall en sådan del (såsom kammen hos Dork-
inghönsen) eller hela rasen upphöra att bevara sin nästan likformiga
karakter. Rasen säges då hafva urartat. I rudimentära organer och
sådana, som blott i ringa grad blifvit specielt bildade för ett visst
ändamål och måhända äfven i polymorfa grupper se vi ett nästan
liknande fall i naturen, ty i sådana fall har det naturliga urvalet
icke kunnat komma i full verksamhet och således lemnas organisa-
tionen i en vacklande ställning. Men hvad som häraf mera särskildt
angår oss är, att hos våra husdjur de delar, som för närvarande
undergå hastiga förändringar genom ett fortsatt urval, också äro i
hög grad benägna att variera. Man må betrakta de olika dufraserna,
se denna märkvärdiga olikhet i näbben hos de olika tumletterna, i
näbben och hudvårtorna hos brefdufvorna, i påfågeldufvornas håll-
ning och stjert, etc., och dessa äro de karakterer vid hvilka de engel-
ska amatörerna hufvudsakligen fästa afseende. Äfven underraserna,
såsom den korthöfdade tumletten, äro svåra att få fullkomliga och
ofta födas individer som vidt skilja sig från typen. Man kan derföre
i sanning säga att en beständig strid fortgår emellan å ena sidan
så väl benägenheten för återgång till ett mindre modifieradt stadi-
um som en medfödd sträfvan till vidare föränderlighet af alla slag,
och å andra sidan inflytandet af fortfarande urval till att bibehålla
rasen ren. I längden vinner urvalet seger och vi frukta icke att få
en vanlig tumlett af en ädel korthöfdad ras. Men så länge urvalet
fortgår hastigt, kunna vi vänta att finna mycken obeständighet hos
de organer som undergå modifikationer. Det förtjenar vidare att an-
märkas, att dessa föränderliga karakterer, som menniskan med sitt
urval framkallar, stundom af fullkomligt okända orsaker mera hål-
la sig till ena könet än det andra, i allmänhet till hannarna, såsom
brefdufvans hudvårtor och kroppdufvans utvidgade kräfva. Låt oss
nu återvända till naturen. Om ett organ har blifvit utveckladt på
något utomordentligt sätt hos någon art, jemförd med andra arter
af samma slägte, kunna vi antaga, att detta organ har undergått en
ansenlig förändring sedan den tid, då arten afskilde sig från slägtets
gemensamma stamfader. Denna period ligger sällan ytterligt långt
tillbaka, då arter i allmänhet ej bibehålla sig längre än under en ge-
ologisk period. En utomordentlig grad af modifikation förutsätter en
ovanligt stor och länge fortsatt föränderlighet, som det naturliga ur-
valet länge användt till artens bästa. Men då det ovanligt utbildade
organets föränderlighet har varit så stor och länge fortfarit under en
ej så ytterligt aflägsen period, kunna vi såsom en allmän regel vänta
att ännu finna en större föränderlighet i sådana delar än i andra
delar af organisationen, hvilka under en mycket längre period hållit
sig beständiga. Och detta är enligt min öfvertygelse verkliga förhål-
landet. Att striden emellan det naturliga urvalet å ena sidan och
benägenheten till återgång och föränderligheten å den andra under
tidens lopp skall upphöra och att äfven de mest abnormt bildade
organer kunna blifva beständiga, derpå ser jag intet skäl att tvifla.
Om derföre ett organ, huru abnormt det än är, har i ungefär sam-
ma tillstånd öfvergått på många modifierade ättlingar, såsom fläder-
mössens vingar, måste det enligt min teori hafva funnits redan under
en ofantligt lång period i nästan samma tillstånd, och derföre är det
nu icke mera föränderligt än något annat organ. Det är blott i de fall,
i hvilka modifikationen är jemförelsevis ny och utomordentligt stor,
som vi skola i hög grad ännu finna denna generativa föränderlighet,
som vi kunna kalla den. Ty i dessa fall skall föränderligheten blott
sällan ännu hafva blifvit tillintetgjord genom ett fortsatt urval af
de individer som varierade på lämpligt sätt och i lämplig grad, och
genom ett fortsatt afskiljande af dem som sträfvade att återgå till
en tidigare och mindre modifierad form.
Artkarakterer äro föränderligare än slägtkarakterer.
Den grundsats, som innefattas i denna tankegång, kan vidare ut-
sträckas, ty det är bekant att artkarakterer äro föränderligare än
slägtkarakterer; ett enkelt exempel förklarar hvad jag härmed menar.
Om några arter i ett stort växtslägte hafva blå blommor och andra
röda, så är blommornas färg blott en artkarakter och ingen skulle
öfverraskas deraf att någon af de blå arterna varierade med röda
blommor eller tvärtom, men om alla arterna hade blå blommor, då
vore färgen en slägtkarakter och dess föränderlighet vore en mera
ovanlig omständighet. Jag har valt detta exempel, emedan derpå icke
kan tillämpas den förklaring som de flesta vetenskapsmän eljest plä-
ga framhålla, att nämligen specifika karakterer äro mera föränderliga
än slägtkarakterer, emedan de hemtas från delar af mindre fysiolo-
gisk vigt än de delar, som vanligen begagnas att klassificera slägtena.
Jag tror visserligen att denna förklaring delvis, ehuru blott indirekt,
är riktig, jag skall likväl återkomma härtill i vårt kapitel om klassi-
fikationen. Det torde vara nästan öfverflödigt att anföra exempel till
bevis för ofvanstående sats, att artkarakterer äro mera föränderliga
än slägtkarakterer; men jag har upprepade gånger i naturhistoriska
verk funnit, att om någon författare med öfverraskning iakttagit
att ett vigtigt organ, som i allmänhet i stora artgrupper är myck-
et konstant, hos närbeslägtade arter visade betydliga skiljaktigheter
så var det också föränderligt hos individerna bland några af dessa
arter. Och detta förhållande visar, att en karakter, som i allmänhet
har värdet af slägtkarakter, om den faller i värde och blir blott af en
artkarakters värde, ofta blifver föränderlig, ehuru dess fysiologiska
vigt förblir densamma. Något likartadt äger rum vid monstrositeter:
åtminstone tyckes Isidore Geoffroy S:t Hilaire icke tvifla på, att ju
större olikheter ett organ visar i skilda arter af samma grupp, ju
mera är det underkastadt individuela anomalier.
Enligt den vanliga åsigten, att hvarje art är en oberoende skapelse,
huru skulle den del af organisationen, som skiljer sig från samma del
hos andra särskildt skapade arter af samma slägte, kunna vara mera
föränderlig än de delar som äro nästan öfverensstämmande hos skil-
da arter? Jag kan icke deraf finna någon förklaring häröfver. Men
om vi utgå från den åsigten, att arter äro blott väl utpräglade och
permanenta varieteter, kunna vi med all säkerhet vänta att finna
dem fortfarande variera i de delar af organisationen, hvilka inom
en relativt ny period hafva varierat och på detta sätt kommit att
förete afvikelser. Eller för att framställa förhållandet i andra ord:
— de kännetecken, hvaruti alla arter af ett slägte likna hvarandra,
och hvaruti de skilja sig från arterna af något annat slägte, kallas
slägtkarakterer, och dessa karakterer tillskrifver jag i allmänhet arf
från någon gemensam stamfader; ty det bör väl sällan hafva händt,
att det naturliga urvalet på fullkomligt samma vis modifierat flera
arter, lämpade för mer eller mindre olika lefnadsvanor: och då dessa
så kallade slägtkarakterer hafva gått i arf från en aflägsen tid, då
arterna först afskilde sig från deras gemensamma ursprung och föl-
jaktligen icke hafva varierat något eller blott obetydligt, är det icke
sannolikt att de skulle variera för det närvarande. Å andra sidan,
de kännetecken som skilja arterna af samma slägte från hvarandra
kallas artkarakterer, och då dessa sedan den tid då de afskilde sig
från sin gemensamma stamfar hafva varierat, så är det sannolikt,
att de ofta ännu skola till en viss grad vara föränderliga, åtminstone
mera föränderliga än de delar af organisationen, som en längre tid
förblifvit konstanta.
Sekundära sexualkarakterer äro mer föränderliga än artkarak-
terer.
I sammanhang med detta ämne vill jag göra blott två andra an-
märkningar. Jag tror man skall medgifva, utan att jag ingår i nå-
gra detaljer, att sekundära sexualkarakterer äro mycket föränderliga;
jag tror också man skall medgifva, att arter af samma grupp skilja
sig från hvarandra vida mer i sina sekundära sexualkarakterer än i
andra delar af sin organisation; jemför man till exempel graden af
olikhet emellan hannarna af hönsfåglarna, hos hvilka de sekundära
könskaraktererna äro starkt utvecklade, med graden af olikhet emel-
lan deras honor, så inses lätt sanningen af detta påstående. Orsaken
till den ursprungliga föränderligheten hos de sekundära könskarak-
tererna är icke tydlig, men vi kunna inse, hvarföre dessa karakterer
icke hafva blifvit så beständiga och likformiga som andra delar af
organisationen, ty sekundära sexuela karakterer hafva blifvit sam-
lade af det sexuela urvalet, som icke är så strängt i sin verkan som
det naturliga urvalet, då det icke förstör de mindre gynnade hannar-
na, utan blott gifver dem en fåtaligare afföda. Ehvad orsaken än må
vara till de sekundära sexualkarakterernas föränderlighet, då de nu
engång äro föränderliga, har det sexuela urvalet ett stort spelrum
för sin verksamhet och har således utan svårighet gifvit arterna af
samma grupp en större grad af olikhet i sina sexuela karakterer än
i andra delar af deras organisation.
Det är ett anmärkningsvärdt faktum, att de sekundära sexuela
skilnaderna emellan de två könen af samma art i allmänhet tillkom-
ma samma delar af organisationen, i hvilka de olika arterna af samma
slägte skilja sig från hvarandra. På detta förhållande vill jag gifva två
upplysande exempel, som tillfälligtvis stå först på min lista, och då
olikheterna i detta fall äro af mycket ovanlig beskaffenhet, kan förhål-
landet knappt vara tillfälligt. Flera mycket stora grupper af skalbag-
gar hafva såsom gemensam karakter ett lika antal leder i tarserna,
men hos familjen Engidæ varierar antalet betydligt efter Westwoods
iakttagelser; och antalet varierar likaledes hos de två könen af samma
art; hos de gräfvande Hymenoptera är kärlförgreningen i vingarna en
karakter af största vigt, gemensam för stora grupper, men hos vis-
sa slägten finnas olikheter i nervförgreningen hos olika arter och på
samma sätt hos de båda könen af samma art. Lubbock har för kort
tid sedan iakttagit, att några små krustaceer lemna förträffliga bevis
för denna lag. Hos Pontanella till exempel är det egentligen de främre
känseltrådarna och det femte benparet som lemna sexualkarakterer
och samma organer erbjuda äfven de vigtigaste artskilnader. Detta
förhållande har en klar betydelse enligt mitt åskådningssätt: jag be-
traktar nämligen alla arter af samma slägte såsom afkomlingar från
samma stamfader, likasom de båda könen af hvarje art. Följaktligen,
om en del af den gemensamma stamfaderns eller hans tidigare ättlin-
gars organisation började variera, skulle sannolikt dels det naturliga
urvalet, dels det sexuela urvalet gynnat denna dels förändringar för
att göra de olika arterna passande hvar och en för sin plats i naturens
hushållning, och likaledes för att göra de båda könen lämpliga för
hvarandra eller för att egna hannar och honor till olika lefnadssätt,
eller slutligen för att sätta hannarna i stånd att kämpa med andra
hannar om sina honor.
Ändtligen drager jag nu den slutsatsen, att den större förän-
derligheten hos de specifika karaktererna, som skilja art från art, än
hos de generiska, som skilja slägte från slägte, och äro gemensamma
för flera arter; — att den ofta ytterliga föränderligheten af någon del,
som hos en art är utvecklad på ovanligt sätt i jemförelse med sam-
ma del hos dess samslägtingar, och den ringa föränderligheten hos
en del, huru ovanligt utvecklad den än må vara, blott den är gemen-
sam för en hel grupp af arter; — att den stora föränderligheten af
sekundära könskarakterer, och den stora olikheten uti samma karak-
terer hos närbeslägtade arter; — att de sekundära sexualkarakter-
ernas utveckling i samma delar af organisationen, som utgöra vanli-
ga artkarakterer, — att alla dessa förhållanden äro grundsatser, som
stå i nära sammanhang med hvarandra. Alla bero de hufvudsakligen
derpå, att arterna af samma grupp hafva utgått från en gemensam
stamfader, af hvilken de fått mycket gemensamt i arf, — vidare der-
på, att delar som under sednare tid i hög grad hafva varierat visa
större benägenhet att fortfarande undergå förändringar, än sådana
som under en lång tid blifvit ärfda oförändrade, — derpå, att det
naturliga urvalet har mer eller mindre fullständigt, alltefter tidens
längd, öfverväldigat benägenheten till återgång och till vidare förän-
dring, — derpå, att det sexuela urvalet är mindre strängt än det
vanliga, — och derpå, att variationer i samma delar hafva blifvit
samlade af det naturliga och sexuela urvalet, och således blifvit läm-
pade för sekundära sexuela och för vanliga specifika ändamål.
Skilda arter förete analoga variationer, och en varietet af en
art antager ofta karaktererna af en närbeslägtad art eller
återgår till en tidig stamfaders karakterer.
Dessa satser inser man utan svårighet vid betraktande af våra do-
mesticerade raser. De mest skilda dufraser erbjuda i de mest skilda
trakter undervarieteter med tillbakavända fjädrar på hufvudet och
fjädrade fötter, karakterer, som icke finnas hos den ursprungliga klip-
pdufvan; detta är alltså analoga variationer hos två eller flera skilda
raser. Det vanliga förekommandet af fjorton eller till och med sexton
stjertfjädrar hos kroppdufvan kan betraktas såsom en variation rep-
resenterande den normala skapnaden af en annan ras, påfågeldufvan.
Jag förmodar ingen vill betvifla, att alla sådana analoga variationer
bero derpå, att alla dufraserna hafva ifrån en gemensam stamfader
ärft samma konstitution och benägenhet för variation, då de utsät-
tas för likartade inflytelser. I växtriket hafva vi ett fall af analog
variation uti de utvidgade stammarna, eller rötterna såsom de van-
ligen kallas, af den svenska rofvan och Ruta baga, växter hvilka flera
botanister betrakta såsom varieteter, frambragta genom odling af
en gemensam stamfader: om detta icke är förhållandet, så hafva vi
ett fall af analog variation i två så kallade bestämda arter, och till
dessa kan läggas en tredje, den vanliga rofvan. Enligt den vanliga
åsigten om hvarje arts oberoende skapelse skulle vi tillskrifva denna
likhet i stammarnas utvidgning hos dessa tre växter icke vera causa,
gemensamt ursprung och en deraf följande benägenhet att variera på
samma sätt, utan tre särskilda ehuru nära beslägtade skapelseakter.
Många liknande fall af analog variation hafva observerats af Naudin
i den stora gurkfamiljen och af andra författare hos våra sädesarter.
Likartade fall ibland insekter i deras naturtillstånd hafva nyligen
med mycken skicklighet behandlats af mr Walsh, som har hänfört
dem under sin lag om likartad föränderlighet.
Hos dufvor påträffa vi ännu ett annat fall, nämligen ett tillfäl-
ligt uppträdande hos alla raser af skifferblå fåglar med två svarta
band å vingarna, hvit gump, ett band i kanten af stjerten och de
yttersta stjertfjädrarna vid basen försedda med hvit kant. Då alla
dessa kännetecken äro karakteristiska för stamfadern, klippdufvan,
tror jag ingen vill betvifla, att detta är ett fall af återgång till stam-
faderns karakter och icke af en ny analog variation hos alla raserna.
I min tanke kunna vi sätta full lit till denna slutsats, emedan såsom
vi hafva sett dessa färgkarakterer gerna uppträda hos bastarderna
af två skilda och olika färgade raser; och i detta fall finnes ingent-
ing i de yttre lifsvilkoren, som kan förorsaka den skifferblå färgens
återuppträdande med de öfriga färgteckningarna, annat än kroaser-
ingsaktens inflytande på lagarna för ärftligheten.
Otvifvelaktigt är det mycket öfverraskande, att finna karakter-
er uppträda, som varit förlorade under många, sannolikt hundratals
generationer. Men då en ras blifvit kroaserad blott en gång med en
annan ras, visar afkomman tillfälligtvis en benägenhet att återgå
till den främmande rasens karakter under många generationer —
enligt några tolf eller till och med tjugu generationer. Efter tolf gen-
erationer är, enligt det vanliga uttryckssättet, proportionen af den
främmande stamfaderns blod 1 till 2048 och dock antages, såsom
vi se, denna lilla qvantitet främmande blod qvarhålla en benägen-
het till återgång. Hos en ras, som icke blifvit kroaserad, men hos
hvilken båda föräldrarna hafva förlorat några karakterer som stam-
fadern egde, kan benägenheten att antaga den förlorade karakteren,
vare sig den är stark eller svag, enligt hvad vi förut anfört bibehål-
la sig under nästan huru stort antal generationer som helst. Om
en karakter, som hos en ras gått förlorad, efter ett stort antal gen-
erationer åter framträder, är det sannolikaste antagandet, icke att
afkomman plötsligt sträfvar att likna en flera hundra generationer
aflägsen stamfader, utan att hos hvarje generation den ifrågavarande
karakteren legat latent och slutligen under okända gynsamma förhål-
landen blifvit utvecklad. Hos den indiska dufvan till exempel, som
mycket sällan lemnar ett blått exemplar, finnes sannolikt en latent
benägenhet hos hvarje generation att antaga denna färg. Möjligheten
af karakterers bevarande i latent tillstånd under en lång tid kan
förklaras enligt hypotesen om pangenesis, som jag framstält i ett
annat verk. Den abstrakta osannolikheten af en sådan benägenhets
latenta bibehållande under ett stort antal generationer är icke större
än osannolikheten af fullkomligt onyttiga och rudimentära organers
bibehållande på samma sätt. En benägenhet att frambringa rudi-
mentära organer är verkligen ofta ärftlig.
Då alla arter enligt vår teori antagas härstamma från en gemen-
sam stamfader, kunde vi vänta att de tillfälligtvis skulle variera på
samma vis, så att varieteterna af två eller flera arter skulle likna hvar-
andra eller att en varietet af en art i vissa karakterer skulle likna en
annan, bestämd art, då denna art enligt vårt åskådningssätt icke är
annat än en väl markerad och permanent varietet. Men karakterer,
som på detta sätt vunnits, skola sannolikt vara af ovigtig beskaffen-
het, ty närvaron af alla mindre vigtiga karakterer regleras af det
naturliga urvalet i öfverensstämmelse med arternas skilda vanor,
och lemnas icke åt den ömsesidiga verkan af organismens beskaf-
fenhet och lifsvilkoren. Man kan vidare vänta, att arterna af samma
slägte skulle tillfälligtvis visa benägenhet att antaga stamfaderns
längesedan förlorade karakterer. Då vi likväl aldrig fullständigt kän-
na karaktererna hos den gemensamma stamfadern för en naturlig
grupp, kunna vi icke skilja dessa två fall: om vi till exempel icke
kände, att klippdufvan har hvarken fjäderbeklädda fötter eller omvän-
da fjädrar, så kunde vi icke säga, om dessa karakterer hos våra tama
raser vore återgång eller analoga variationer; men vi kunde hafva an-
tagit, att den blå färgen vore ett fall af återgång på grund af antalet
kännetecken, som äro förenade med denna färg, hvilka sannolikt icke
skulle uppträda alla tillsammans såsom blott variation. Med mera
säkerhet kunde vi hafva antagit detta på grund deraf, att den blå fär-
gen och de öfriga kännetecknen så ofta uppträda, då skilda raser af
olika färg kroaseras. Ehuru det i naturtillståndet i allmänhet måste
lemnas oafgjordt, hvilka fall äro återgång till fordom existerande
karakterer och hvilka fall äro blott analoga variationer, så böra vi
dock enligt vår teori stundom finna en arts varierande afkomma anta-
ga karakterer (antingen genom regress eller genom analog variation),
som redan finnas hos andra medlemmar af samma grupp. Och detta
är otvifvelaktigt förhållandet.
Svårigheten att i våra systematiska verk igenkänna en föränderlig
art beror till en stor del derpå att dess varieteter liksom härma andra
arter af samma slägte. Man kunde också uppställa en ansenlig lista
på former, som stå midt emellan tvänne andra former, hvilka sjelfva
hafva rang af blott tvifvelaktiga arter, och detta visar, att den ena
under sin variation har antagit några af den andras karakterer och
sålunda bildat mellanformerna, så vida icke man vill anse alla dessa
former såsom särskildt skapade arter. Men det bästa beviset lemna
delar eller organer af vigtig och i allmänhet likformig beskaffenhet,
hvilka variera så att de till en viss grad antaga samma dels eller
organs karakter hos en närbeslägtad art. Jag har samlat en lång lista
af sådana fakta, men här, såsom förut, är det mig tyvärr omöjligt
att anföra dem; jag kan blott upprepa, att sådana fall med säkerhet
inträffa, och de synas mig vara mycket anmärkningsvärda.
Jag vill dock anföra ett egendomligt och inveckladt fall, som
visserligen icke har afseende på någon vigtig karakter, men som
förekommer hos flera arter af samma slägte, dels under domesticer-
ing, dels i naturtillståndet. Det är nästan säkert ett fall af återgång.
Åsnan har stundom mycket tydliga tvärband å benen liksom zebran;
man har försäkrat, att de framträda starkast hos fölet, och på grund
af egna undersökningar tror jag detta vara sant. Linien på skuldran
är stundom dubbel och mycket föränderlig i längd och kontur. En
hvit åsna, icke en albino, har blifvit beskrifven utan både rygglinie
och skulderlinie, och dessa linier äro stundom mycket mörka eller
saknas alldeles hos mörkfärgade åsnor. Man påstår sig äfven hafva
sett Pallas’ Kulan med en dubbel linie å skuldrorna; mr Blyth har
sett en Hemionus med en tydlig skulderlinie, ehuru den egentligen
icke har någon, och Poole har meddelat mig att denna arts fålar i
allmänhet äro strimmiga på benen och svagt strimmiga på skuldror-
na. Quaggan, som på kroppen är lika strimmig som zebran, saknar
tvärband på benen, men Gray har aftecknat ett specimen med my-
cket tydliga zebraliknande band på hasorna.
Hvad hästen beträffar har jag i England samlat fall af ryggliniens
förekomst hos hästar af de mest olika raser och alla färger: tvärband
å benen äro icke sällsynta hos bruna, gråbruna och en gång har
jag påträffat dem hos kastanjebruna; en svag linie å skuldran synes
stundom hos bruna hästar och ett spår deraf har jag funnit hos en
rödbrun. Min son har meddelat mig en noggrann undersökning och
afteckning af en brun belgisk draghäst med en dubbel linie å skuldran
och med tvärband å benen; jag har sjelf sett en brun devonshirepony,
och en liten brun walliserpony har blifvit noga beskrifven, båda med
tre parallela linier å skuldran.
Hästrasen Kattywar i nordvestra delen af Ostindien är i allmän-
het strimmig, så att en häst utan strimmor icke anses vara af ren
ras, såsom Poole har meddelat mig, hvilken på regeringens upp-
drag undersökte rasen. Ryggen är alltid försedd med en linie, benen
i allmänhet med tvärband och linien å skuldran, som stundom är
dubbel eller till och med tredubbel, är mycket vanlig; dessutom äro
ansigtets sidor stundom strimmiga. Linierna äro oftast starkast hos
fålen, och försvinna stundom helt och hållet hos gamla hästar. Poole
har sett både gråa och rödbruna kattywarhästar försedda med strim-
mor, då de voro nyss födda. Enligt ett meddelande af W. W. Edwards
har jag skäl att tro, att hos de engelska kapplöpningshästarna linien
å ryggen är mycket vanligare hos fålen än hos det fullväxta djuret.
Jag har sjelf nyligen förskaffat mig en fåle genom parning af ett
mörkbrunt sto (dotter af en turkomanisk hingst och ett flamlänskt
sto) och en rödbrun engelsk rashäst; då fålen var en vecka gammal,
hade den på bakre delen af ryggen och i pannan flera mycket smala,
mörka zebraliknande band och benen voro svagt strimmiga; alla lin-
ierna försvunno snart helt och hållet. Utan att ingå i vidare detaljer
vill jag tillägga, att jag har samlat fall af ben- och skulderlinier hos
hästar af mycket olika raser i skilda trakter från England till östra
China och från Norge i norr till malayiska arkipelagen i söder. I alla
delar af verlden påträffas dessa linier oftast hos bruna och gråbruna;
under benämningen bruna (”duns”) innefattas en hel rad färgnyanser
från svartbrun ända till nära gräddfärgad.
Jag vet att Hamilton Smith, som skrifvit öfver detta ämne, an-
tager, att de olika hästraserna härstamma från flera stamarter, af
hvilka en, den bruna, var strimmig; och att de ofvan beskrifna före-
teelserna bero på tidigare kroasering med den bruna stammen. Men
denna åsigt kan utan fara förkastas, ty det är högst osannolikt att
den tunga belgiska draghästen, walliserponyn, den spensliga katty-
warrasen m. fl. hvilka alla bebo de mest skilda delar af verlden, skulle
hafva blifvit kroaserade med en antagen stamart.
Låt oss taga i betraktande verkningarna af kroasering emellan de
olika arterna af hästslägtet. Rollin försäkrar, att den vanliga mulås-
nan af häst och åsna har en särdeles stor benägenhet att få linier på
sina ben; enligt Gosse hafva i Förenta Staterna nio mulåsnor af tio
strimmiga ben. En gång såg jag en mulåsna, hvars ben voro till den
grad strimmiga, att den kunde tagas för en hybrid zebra, och W. C.
Martin har i sitt utmärkta arbete om hästen lemnat en figur öfver en
liknande mulåsna. I fyra färglagda teckningar af bastarder af åsna
och zebra, som jag sett, voro tvärbanden å benen starkare utveck-
lade än å den öfriga delen af kroppen, och hos en af dem fans en
dubbel skulderlinie. Hos lord Mortons beryktade bastard af ett kas-
tanjebrunt sto och en quaggahanne, äfvensom hos de rena ättlingar,
som stoet sedan gaf med en svart arab, voro benen mycket starkare
tvärbandade än hos sjelfva quaggan. Ett annat anmärkningsvärdt
fall är en bastard af åsna och hemionus, som Gray afbildat, och han
har uppgifvit att han känner äfven ett annat fall deraf; ehuru åsnan
blott tillfälligtvis och hemionus aldrig har strimmor å benen och
den senare icke en gång någon linie å skuldran, hade denna bastard
alla fyra benen försedda med tvärband och tre korta linier å skul-
dran, liksom den bruna devonshire- och walliserponyn, samt några
zebraliknande strimmor på ansigtets sidor. I detta sista fall var jag så
öfvertygad om, att icke ens en färgstrimma beror på hvad man kallar
slump, att jag blott af tillvaron af ansigtslinierna hos denna hybrid
föranleddes att fråga Colonel Poole, om sådana strimmor någonsin
förekomma hos den starkt strimmiga kattywarrasen, och svaret blef
såsom vi hafva sett bekräftande.
Hvad hafva vi nu att säga om alla dessa fakta? Vi se flera väl
skilda arter af hästslägtet blifva genom enkel variation strimmiga på
benen liksom en zebra eller på skuldran liksom en åsna. Hos hästen
se vi denna benägenhet stark, så ofta en brun färgnyans framträder,
— en nyans, som närmar sig den vanliga färgen hos de andra arter-
na af slägtet. Strimmornas uppträdande är icke åtföljdt af någon
formförändring eller någon annan ny karakter. Vi se denna benä-
genhet för strimmighet starkast utvecklad hos bastarder af de mest
skilda arter. Låt oss jemföra härmed hvad vi hafva sett hos dufraser-
na: de härstamma från en stamart (jemte två eller tre underarter
eller geografiska raser) af blå färg med vissa band och andra tecken,
och om en ras i följd af enkel variation antager en blå färg, upp-
träda oföränderligen dessa linier och andra kännetecken utan någon
annan förändring i form eller karakter. Om de äldsta och renaste
raserna af olika färg kroaseras, se vi en stark benägenhet hos bas-
tarderna att antaga den blå färgen med de svarta linierna och de
öfriga kännetecknen. Jag har påstått, att det sannolikaste antagan-
det att förklara sådana gamla karakterers återuppträdande är det,
att hos ungarna af hvarje generation finnes en tendens att antaga de
längesedan förlorade karaktererna och att denna tendens af okända
orsaker stundom bryter fram. Och vi hafva just sett, att hos flera
arter af hästslägtet strimmorna äro antingen starkare eller uppträ-
da oftare hos ungarna än hos de gamla. Om vi kalla för arter alla
dessa dufraser, af hvilka några hafva bibehållit sig rena under århun-
draden, så är förhållandet fullkomligt lika med hvad vi hafva sett hos
arterna af hästslägtet. Jag för min del ser med full tillförsigt tusen
sinom tusen generationer tillbaka, och jag ser i ett djur, strimmigt
liksom zebran, ehuru måhända af mycket olika skapnad för öfrigt,
den gemensamma stamfadern för våra tama hästar (vare sig dessa
härstamma från en eller flera vilda arter), för åsnan, hemionus, quag-
gan och zebran.
Den som tror, att hvarje art af hästslägtet blifvit skapad särskildt,
skall förmodligen påstå att hvarje art har blifvit skapad med benä-
genhet att variera både i naturtillståndet och i kulturtillståndet på
detta sätt, så att den ofta blir strimmig liksom andra arter af slägtet;
och att hvar och en äfven blifvit skapad med en stark benägenhet att
efter kroasering med arter som bebo de mest skilda delar af verlden
frambringa bastarder som i sina strimmor likna icke sina föräldrar
utan andra arter af samma slägte. Att antaga en sådan åsigt vore,
tyckes mig, att förkasta den verkliga för en icke verklig eller åtmin-
stone okänd orsak. Den gör Guds verk till blott gäck och bedrägeri;
lika väl skulle jag kunna tro med de gamla, okunniga kosmogonis-
terna, att fossila snäckor aldrig lefvat utan blifvit skapade i sten för
att härma de på hafsstranden lefvande snäckdjuren.
Sammanfattning.
Vi sväfva i djup okunnighet om lagarna för föränderligheten. Icke
i ett fall af hundra kunna vi påstå oss känna skälet, hvarföre den
eller den delen har undergått förändring. Men hvarhelst vi hafva
medel att anställa jemförelse, synas samma lagar hafva medverkat
till frambringande af de ringare olikheterna emellan varieteterna af
samma art och de större olikheterna emellan arter af samma slägte.
Förändrade lefnadsförhållanden inleda i allmänhet blott en ostadig
föränderlighet, men stundom hafva de mera direkta och bestämda
verkningar; och dessa kunna under tidernas lopp blifva starkare ut-
präglade, ehuru vi icke hafva tydliga bevis i detta hänseende. Vanan
synes i många fall varit mäktig i sina verkningar genom att fram-
bringa egendomligheter i konstitution, och likaså organernas använd-
ning och overksamhet, den förra genom att stärka dem, den senare
genom att försvaga och förminska dem. Homologa delar visa benä-
genhet att variera på samma sätt. Modifikationer i hårda och yttre
delar inverka stundom på mjukare och inre delar. Om en del är
starkt utvecklad, har den möjligen benägenhet att taga näring från
de närliggande delarna och hvarje del skyddas, om den kan behållas
utan skada för individen. Förändringar i skapnad i en tidig period
kunna inverka på delar som senare utveckla sig, och många fall af
vexelverkan i variation äro otvifvelaktiga, ehuru vi icke kunna begri-
pa beskaffenheten deraf. Multipla delar variera i antal och skapnad,
hvilket måhända beror derpå, att sådana delar icke hafva blifvit spe-
cialiserade för någon viss förrättning, så att deras modifikationer icke
blifvit använda vid det naturliga urvalet. Af samma orsak följer, att
de lägre organismerna äro mera föränderliga än de som stå högre i
skalan och som hafva hela sin organisation mera specialiserad. Rudi-
mentära organer, som äro obrukbara, stå icke under det naturliga
urvalets inflytande och äro derföre variabla. Artkarakterer — det är
sådana karakterer, som hafva börjat visa afvikelser då de olika arter-
na af samma slägte afskilde sig från den gemensamma stamfadern —
äro mera föränderliga än slägtkarakterer, eller de som under en lång
tid gått i arf och icke under samma period hafva varierat. I dessa
anmärkningar hafva vi talat om särskilda organer eller delar som
ännu äro föränderliga, emedan de nyligen hafva varierat och sålun-
da hafva blifvit olika, men vi hafva sett i andra kapitlet, att samma
princip kan tillämpas på hela individen, ty på ett område, der många
arter af ett slägte förekomma — det är, der fordom mycken varia-
tion och differentiering försiggått, eller der fabrikationen af nya arter
har varit liflig — på ett sådant område och ibland dessa arter finna
vi nu öfverhufvudtaget de flesta varieteter. Sekundära sexualkarak-
terer äro i hög grad föränderliga och sådana karakterer visa stora
olikheter hos arterna af samma grupp. Föränderlighet i samma de-
lar af organisationen har i allmänhet användts till att gifva könen af
samma art sexuela karakterer och artskilnader åt arterna af samma
slägte. En del eller ett organ, som är utveckladt till en utomordentlig
storlek eller på ett ovanligt sätt i jemförelse med samma del eller or-
gan hos närslägtade arter måste hafva undergått en utomordentlig
grad af modifikation sedan slägtet bildades; och på detta sätt kunna
vi förstå hvarföre ett sådant organ fortfarande varierar i högre grad
än andra delar; ty variation är en länge forsatt och långsam process,
och det naturliga urvalet har i sådana fall ännu ej haft tillräcklig tid
att öfvervinna benägenheten för variation och återgång till ett min-
dre modifieradt stadium. Men då en art med något utomordentligt
utveckladt organ har blifvit stamfader till många modifierade afkom-
lingar — hvilket enligt vår åsigt måste vara en mycket långsam pro-
cess, som fordrar en lång tidrymd, — i sådant fall har det naturliga
urvalet lyckats att gifva organet en bestämd karakter, huru ovanligt
det än må hafva blifvit utveckladt. Arter, som ärfva nästan sam-
ma konstitution från en gemensam stamfader och äro underkastade
samma inflytelser, sträfva naturligen att lemna analoga variationer,
eller också kunna samma arter tillfälligtvis antaga någon af deras
gamla stamfäders karakterer. Ehuru nya och vigtiga modifikationer
icke kunna uppkomma från återgång och analog variation, så bidra-
ga dock sådana modifikationer till naturens sköna och harmoniska
mångfald.
Hvad orsaken än må vara till hvarje ringa olikhet emellan föräl-
drar och afkomma — och en orsak måste i hvarje fall finnas — så
har dock det naturliga urvalets ständiga samlande af fördelaktiga
afvikelser gifvit upphof till alla dessa modifikationer i skapnad, hvil-
ka äro af största vigt för hvarje arts tillvaro.
KAPITEL 6
Svårigheter för teorien.
Svårigheter för teorien om härstamning med modifikation. — Öfvergån-
gar. — Brist på öfvergångsvarieteter eller deras sällsynthet. — Öfvergån-
gar i lefnadsvanor. — Olika vanor hos samma art. — Arter med
vanor, som äro vidt skilda från deras slägtingars. — Organer af den
yttersta fullkomlighet. — Medel till öfvergångar. — Svåra fall. —
Natura non facit saltum. — Organer af ringa vigt. — Organer, som
icke i alla fall äro absolut fullkomliga. — Lagen om typens enhet och
existensvilkoren innehållen i teorien om det naturliga urvalet.
Långt innan läsaren hunnit till denna del af mitt arbete, torde
en mängd svårigheter hafva mött honom. Några af dem äro af så
allvarsam beskaffenhet, att jag ännu i dag knappt kan tänka på dem
utan att blifva tvehågsen, men så vidt jag kan döma äro de flesta af
dem blott skenbara, och de som äro verkliga kullkasta som jag tror
icke min teori.
Dessa svårigheter och inkast kunna ordnas under följande rubrik-
er: för det första, om arter hafva uppstått ur andra arter genom
omärkligt fina modifikationer, hvarföre se vi icke öfverallt otaliga
öfvergångsformer? Hvarföre är icke hela naturen ett virrvarr af for-
191
mer i stället för en samling väl skilda arter såsom vi i verkligheten
se?
För det andra: är det möjligt, att ett djur med till exempel flä-
dermusens skapnad och lefnadssätt skulle kunnat bildas genom mod-
ifikation af ett annat djur med helt olika lefnadssätt och kroppsbild-
ning? Kunna vi tro, att det naturliga urvalet skulle å ena sidan skapa
organer af så ringa vigt, som till exempel girafens svans, som blott
tjenar till flugsmälla, och å andra sidan organer af så underbar byg-
nad som ögat, hvars oförlikneliga fulländning vi ännu i dag blott
ofullständigt begripa? För det tredje: kan instinkten förvärfvas och
modifieras genom det naturliga urvalet? Hvad hafva vi att säga om
en sådan instinkt, som drifver bien att bygga celler, hvarigenom de
hafva gått djupsinniga matematikers upptäckter i förväg?
För det fjerde: huru skola vi förklara, att arter, då de kroaseras,
äro sterila eller alstra en ofruktsam afkomma, under det varieteter
vid kroasering visa en oförminskad fruktsamhet?
De båda första afdelningarna skola behandlas i detta kapitel, —
åt instinkten och bastardbildningen egna vi särskilda kapitel.
Bristen på öfvergångsvarieteter eller deras sällsynthet.
Då det naturliga urvalet verkar blott genom bibehållandet af gyn-
samma modifikationer, så sträfvar hvarje ny form i ett fullt befolkadt
område att intaga den plats, som förut innehades af dess egen min-
dre förädlade stamform och andra mindre väl utrustade former med
hvilka den kommer i beröring, och till slut undanträngas dessa helt
och hållet. Det naturliga urvalet går således hand i hand med denna
utrotning. Om vi derföre betrakta hvarje art såsom härstammande
från någon okänd stamform, böra i allmänhet både stamfadern och
alla öfvergångsvarieteter hafva blifvit utrotade redan genom den nya
formens bildnings- och fulländningsprocess.
Men då enligt denna teori oräkneliga bildningsformer måste haf-
va existerat, hvarföre finna vi dem icke inbäddade i oändlig mängd i
jordskorpan? Det torde vara mera lämpligt att behandla denna frå-
ga i kapitlet om våra geologiska urkunders ofullständighet och här
vill jag blott anföra, att svaret ligger, såsom jag tror, deruti, att ge-
ologiens urkunder äro vida mindre fullständiga än vanligen antages.
Jordskorpan är ett vidsträckt museum, men naturens samlingar äro
ofullständiga och gjorda blott med långa mellantider.
Man kan invända, att om flera närslägtade arter bebo samma om-
råde, vi säkerligen skulle i närvarande tid finna många öfvergångs-
former. Låt oss taga ett enkelt fall; om vi resa öfver en kontinent
från norr till söder, finna vi i allmänhet tid efter annan närbesläg-
tade eller hvarandra ersättande arter, hvilka uppenbarligen intaga
samma plats i landets naturhushållning. Dessa representativa arter
gränsa ofta intill hvarandra och gripa in på hvarandras område, och
i samma mån som den ena blir sällsyntare och sällsyntare, i samma
mån blir den andra allt mera allmän, till dess den senare helt och
hållet ersätter den andra. Om vi jemföra dessa arter med hvarandra
å de ställen, der de äro blandade, äro de i allmänhet lika väl skilda
från hvarandra i hvarje del af sin organisation, som exemplar tagna
ifrån hvarderas egentliga område. Enligt min teori härstamma dessa
beslägtade arter ifrån en gemensam stamfader och under modifika-
tionsprocessen har hvar och en blifvit lämpad efter lefnadsförhållan-
dena i dess eget område och har ersatt och utrotat sin ursprungliga
stamform och alla öfvergångsvarieteter emellan dess fordna och när-
varande tillstånd. Derföre kunna vi icke vänta att i närvarande tid
påträffa talrika öfvergångsformer i hvarje trakt, ehuru de måste haf-
va funnits der och kanhända äro inbäddade i fossilt tillstånd. Men
hvarföre finna vi icke närstående mellanformer i det närliggande om-
rådet, der lefnadsförhållandena bilda en öfvergång från det ena om-
rådets till det andras? Detta inkast förbryllade mig för en lång tid,
men jag tror, att det till en stor del kan förklaras.
Framförallt skola vi vara ytterst försigtiga i det antagandet, att
en trakt har varit sammanhängande under en lång period, derföre
att den nu är det. Geologien gifver oss anledning att tro, att de
flesta fastland hafva varit afdelade i öar äfven under den senare ter-
tiärperioden; och på sådana öar kunna skilda arter hafva bildats
utan möjligheten att lemna mellanformer i de mellanliggande om-
rådena. Genom förändringar i landets form och klimat måste också
de sammanhängande hafven ofta i nyare tider hafva varit mindre
sammanhängande och likformiga än nu. Dock vill jag icke på detta
sätt undvika svårigheten, ty jag tror, att många fullkomligt skilda
arter hafva bildats på helt och hållet sammanhängande områden,
ehuru jag icke tviflar att de nu sammanhängande områdenas fordna
delning har spelat en vigtig rol vid bildandet af nya arter, särskildt
med afseende på vandrande djur, som fritt kroasera sig.
Om vi betrakta arterna såsom de nu äro fördelade öfver en vid-
sträckt yta, finna vi dem i allmänhet temligen talrika öfver ett stort
område, derefter blifva de hastigt allt mer och mer sällsynta mot
gränserna och försvinna slutligen helt och hållet. Det neutrala om-
rådet emellan två representerande arter är derföre vanligen litet i
jemförelse med de af hvardera bebodda distrikterna. Samma förhål-
lande finna vi, då vi bestiga ett berg och ofta är det särdeles an-
märkningsvärdt, huru hastigt en allmän fjellväxt försvinner, såsom
Alphonse de Candolle iakttagit. E. Forbes har anmärkt samma förhål-
lande vid draggningar på hafsbotten. För dem som betrakta klimatet
och de fysiska lifsvilkoren såsom de enda bestämmande för fördel-
ningen torde dessa förhållanden vara särdeles öfverraskande, då kli-
mat och höjd eller djup blott omärkligt och småningom förändras.
Men om vi komma ihåg, att nästan hvarje art äfven i sitt egentliga
hemland skulle förökas till oändligt antal, om den icke vore i oup-
phörlig strid med andra arter, att nästan alla arter antingen lefva
af andra eller tjena andra till föda, med ett ord, att hvarje organisk
varelse antingen direkt eller indirekt är beroende af andra organiska
varelser, så måste vi inse, att invånarnas utbredning på ett område
ingalunda uteslutande beror på omärkliga förändringar i de fysiska
förhållandena, utan till en stor del på närvaron af andra arter, på
hvilka de lefva eller af hvilka de förtäras eller med hvilka de komma
i täflan; och då dessa arter redan hafva en bestämd begränsning och
icke mera omärkligt öfvergå i hvarandra, så måste utbredningen af en
art blifva skarpt begränsad. Dessutom måste hvarje art på gränserna
af dess utbredningsområde, der den finnes i minskadt antal, under
förändringar i mängden af fiender eller byte eller på vissa årstider
vara utsatt för en hög grad af förstöring, och detta bör ännu mera
skarpt begränsa dess geografiska utbredning.
Om min åsigt är riktig, att beslägtade eller representerande arter,
då de bebo en sammanhängande yta, äro så fördelade, att hvardera
har ett vidsträckt utbredningsområde med ett jemförelsevis smalt
neutralt område emellan dem, i hvilket de hastigt blifva allt mer och
mer sällsynta, så bör samma regel kunna tillämpas på varieteter,
då dessa icke väsentligt skilja sig från arter; och om vi tänka oss
en föränderlig art beboende en mycket vidsträckt yta, så böra vi
äfven antaga tvänne varieteter, passande för två stora områden, och
en tredje för en liten mellanliggande zon. Denna mellanvarietet bör
följaktligen finnas i mindre antal, då den bebor ett trängre och min-
dre område; och så vidt jag har kunnat finna, gäller denna regel för
varieteter i naturtillståndet. Jag har påträffat slående exempel på
denna regel hos varieteter, hvilka utgjort mellanformer emellan an-
dra utpräglade varieteter af Balanus-arter. Och enligt meddelanden
af mr Watson, doktor Asa Gray och mr Wollaston tyckas varieteter
som bilda mellanformer emellan två andra former vara numeriskt
sällsyntare än de former, hvilka de förena. Om vi nu kunna för rikti-
ga antaga dessa fakta och bevis och deraf draga den slutsatsen, att
varieteter som sammanbinda tvänne andra i allmänhet hafva funnits
i ringare antal än de former, som de förena, så kunna vi i min tanke
förklara, hvarföre mellanformer icke kunna ega bestånd under län-
gre perioder, hvarföre såsom en allmän regel de skulle utrotas och
försvinna förr än de former, hvilka de ursprungligen förenade.
Ty en form som finnes i ringa antal löper, såsom vi hafva sett,
större fara att utrotas än en form som finnes i större mängd, och
i detta särskilda fall torde mellanformen vara särdeles utsatt för
fiendtliga infall af de närbeslägtade formerna å båda sidor. Men
en mycket vigtigare betraktelse är såsom jag tror, att under den
föregående modifikationsprocessen, genom hvilken tvänne varieteter
antagas förvandlas till två skilda arter, de två som finnas i större
antal och bebo ett större område hafva en stor fördel öfver mellan-
formen, som i ringa antal bebor ett trångt mellanliggande område.
Ty former som finnas i mängd hafva alltid en större sannolikhet
att under en gifven period lemna fördelaktiga variationer för det
naturliga urvalet, än de sällsyntare former som finnas i mindre an-
tal. I kampen för tillvaron skola derföre de allmänna formerna sträfva
att undantränga och ersätta de mindre allmänna, ty dessa modi-
fieras och förädlas blott långsamt. Det är samma grundsats, enligt
hvilken, såsom vi hafva sett i andra kapitlet, de allmänna arterna
öfverhufvudtaget förete ett större antal väl utpräglade varieteter än
de sällsyntare. För att förklara min mening vill jag antaga tre får-
varieteter, en passande för vidsträckta bergstrakter, en annan pas-
sande för en jemförelsevis liten backig trakt och en tredje lämplig
för vidsträckta områden vid kullarnas fot, och jag vill vidare anta-
ga, att invånarna försöka att genom urval förädla sina stammar med
lika mycken ihärdighet och skicklighet. Sannolikheten för ett godt
resultat är vida större för de större hjordegarna på bergen eller på
slätterna, emedan de kunna förädla sina raser vida hastigare än de
mindre hjordegarna i den mellanliggande backiga trakten, och följak-
tligen bör bergrasen eller slättrasen snart undantränga den mindre
förädlade rasen i det mellanliggande området, och de två raser, som
ursprungligen funnos i större antal, skola komma i nära beröring
med hvarandra, utan att vidare vara skilda genom den undanträng-
da varieteten.
Med ett ord, jag tror, att arterna kunna vara väl begränsade utan
att på någon tid förete ett oupplösligt kaos af varierande mellan-
former: 1) emedan nya varieteter bildas mycket långsamt, ty vari-
ation är en mycket långsam process och det naturliga urvalet kan
icke uträtta någonting så vida icke fördelaktiga individuela olikheter
eller variationer uppträda och så vida icke någon plats i traktens
naturhushållning kan bättre fyllas genom modifikation af någon eller
flera af dess invånare. Och sådana nya platser bero på långsamma
förändringar i klimat, eller på tillfälliga inflyttningar af nya invånare
och sannolikt i ännu högre grad derpå, att några af de gamla in-
vånarna småningom blifva modifierade, hvarvid de sålunda bildade
nya formerna och de gamla ömsesidigt inverka på hvarandra. Derföre
böra vi i hvarje trakt och på hvarje tid se blott några få arter, som
förete ringa till en viss grad permanenta modifikationer i kroppsbild-
ning; och detta är helt visst förhållandet.
För det andra måste många nu sammanhängande ytor inom en
ny period hafva varit afdelade i skilda portioner, i hvilka många
former, särskildt bland de arter som para sig för hvarje befruktning
och vandra mycket, kunna hafva blifvit tillräckligt skilda för att
anses såsom representerande arter. I detta fall måste mellanformer
emellan de olika representerande arterna och deras gemensamma
stamfader en gång hafva existerat inom hvarje afskild portion af
landet, men dessa länkar hafva under det naturliga urvalets fortgång
blifvit ersatta och utrotade, så att de icke längre finnas i lifvet.
För det tredje, om två eller flera varieteter hafva bildats i skil-
da delar af en fullkomligt sammanhängande yta, så böra mellan-
former sannolikt först hafva uppkommit i de mellanliggande områ-
dena, men de böra i allmänhet hafva haft en kort varaktighet. Ty
af redan angifna skäl (nämligen af hvad vi veta om beslägtade eller
representerande arters äfvensom erkända varieteters verkliga utbred-
ning) måste dessa mellanformer förekomma i ringare antal än de va-
rieteter som de förena. Redan af denna orsak böra mellanformerna
vara utsatta för tillfälliga förödelser, och under det naturliga urvalets
fortgående modifikationsprocess böra de nästan säkert undanträngas
och ersättas af de former de sammanbinda; ty då dessa förekomma i
större antal skola de lemna flera varieteter och sålunda blifva vidare
förädlade af det naturliga urvalet och vinna större fördelar.
Slutligen måste, icke på en viss tid utan alltid, om min teori är
sann, helt säkert tallösa varieteter hafva funnits sammanbindande
alla arter af samma grupp, men det naturliga urvalet sträfvar oup-
phörligen, såsom ofta nämts, att utplåna stamformerna och mel-
lanformerna. Bevis på deras fordna tillvaro kan således finnas blott
ibland fossila qvarlefvor, hvilka, såsom vi skola försöka visa i ett
följande kapitel, äro bevarade i en ytterligt ofullständig och osam-
manhängande urkund.
Om uppkomsten af organiska varelser med särskilda vanor
och kroppsbildning och öfvergångar dem emellan.
Motståndare till mina åsigter hafva frågat, huru till exempel ett
landrofdjur har kunnat förvandlas till ett hafsrofdjur, ty huru skulle
djuret kunna ega bestånd i något öfvergångsstadium? Det vore lätt
att visa, att inom samma grupp rofdjur förekomma, som intaga hvar-
je stadium emellan äkta landdjur och vattendjur, och då hvar och
en består genom kampen för tillvaron, är det klart, att hvar och en
är i sina vanor väl passande för sin plats i naturen. Så har till ex-
empel Mustela vison i Nordamerika simhud på fötterna och liknar
en utter i pelsen, de korta benen och svansens form; hela sommaren
dyker djuret i vatten och lefver af fisk; men under den långa vin-
tern lemnar det det frusna vattnet och lefver af råttor och landdjur
liksom andra vesslor. Om man hade valt ett annat fall och frågat
huru en insektätare blifvit förvandlad till en flygande flädermus, då
hade frågan varit vida svårare att besvara. Dock tror jag, att sådana
invändningar hafva föga betydelse.
Här liksom vid andra tillfällen lider jag af en stor olägenhet, näm-
ligen att jag af de många öfvertygande fall jag har samlat blott kan
gifva ett eller två exempel på öfvergångar i lefnadsvanor och kropps-
bildning hos närslägtade arter af samma slägte och af öfvergående
eller beständiga olikheter i vanor hos samma art. Och det synes
mig, att ingenting annat än en lång lista af sådana fall är tillräckligt
att minska svårigheten i vissa enstaka fall, såsom det ofvan anförda
angående flädermusen.
Om vi betrakta ekorrarnas familj, så finna vi der de finaste
öfvergångar från djur med svagt utbredda svansar och från andra,
som enligt J. Richardsons iakttagelse hafva bakre delen af krop-
pen något bredare och huden starkare utvecklad, ända till de så
kallade flygande ekorrarna. Dessa hafva extremiteterna och början af
svansen förenade genom en utbredning af huden, som tjenar som en
fallskärm och sätter dem i stånd att sväfva i luften från träd till träd
på förvånande afstånd. Vi kunna icke betvifla, att hvarje bildning är
af nytta för hvarje slags ekorre i dess eget område genom att sätta
honom i stånd att undfly fåglar eller rofdjur, eller att lättare samla
föda, eller såsom vi hafva skäl att tro genom att minska faran för
tillfälliga fall. Men deraf följer icke att hvarje ekorres bildning är den
bästa han kan antaga under alla naturliga förhållanden. Låt klimat
och växtlighet förändras, låt andra täflande gnagare eller nya rofdjur
inflytta eller gamla modifieras, så skall all analogi föra oss på den
tanken, att åtminstone några af ekorrarna skola aftaga i antal eller
blifva utrotade, så vida de icke också blifva modifierade och föräd-
lade på motsvarande sätt. Derföre kan jag icke se någon svårighet
för det antagandet, att i synnerhet under förändrade lefnadsförhål-
landen individer med allt starkare och starkare sidohud bibehållits,
då denna karakter varit nyttig och gått i arf, till dess genom det
naturliga urvalets accumulativa verkningar en fullständig så kallad
flygande ekorre bildats.
Vi skola nu taga i betraktande Galeopithecus eller den flygande
Lemur, som fordom räknats till flädermössen. Den har en utomor-
dentligt vidsträckt sidohud, som sträcker sig från underkäkens vinkel
ända till svansen och omfattar extremiteterna och de förlängda fin-
grarna; sidohuden är äfven försedd med en sträckmuskel. Ehuru nu-
mera inga former finnas, som sammanbinda den flygande Galeop-
ithecus med de öfriga medlemmarna af Lemuridernas familj, så är
det icke någon svårighet att antaga, att sådana länkar fordom fun-
nits, och att hvar och en blifvit bildad på samma sätt genom gradvisa
öfvergångar, som de mindre fulländade flygande ekorrarna, och att
hvarje bildning varit af någon nytta för sin egare. Ej heller kan jag se
någon oöfvervinnelig svårighet att tro, att den hinna, som samman-
binder fingrarna och underarmen hos Galeopithecus, småningom kan
blifva förstorad genom det naturliga urvalet och på detta sätt hvad
flygorganerna beträffar förvandla honom till en flädermus. Hos vissa
flädermöss, hos hvilka vinghinnan är utsträckt från skuldran ända
till svansen och omfattar bakbenen, se vi måhända ännu verkliga
spår af en apparat, som ursprungligen var mera egnad för glidning
genom luften än för verklig flygt.
Om ungefär ett dussin fågelslägten hade dött ut eller voro okän-
da, hvem skulle då våga misstänka, att fåglar finnas till, hvilka be-
gagna sina vingar blott såsom åror liksom Micropterus (Eyton), eller
såsom fenor i vatten och såsom framben i land, liksom pingvinen,
eller såsom segel liksom strutsen, eller slutligen hvilkas vingar alls
icke göra tjenst såsom Apteryx? Dock är hvar och en af dessa fåglars
skapnad fördelaktig för honom i de lefnadsförhållanden under hvil-
ka den lefver, ty hvar och en lefver i en oupphörlig kamp, men den
är derföre icke den bästa möjliga under alla möjliga lefnadsförhål-
landen. Från dessa anmärkningar få vi icke sluta till, att några af
de ofvan anförda vingformerna verkligen angifva de grader, genom
hvilka fåglarna hafva vunnit sin fullkomliga förmåga att flyga, ty
de kunna bero på bristande användning af vingarna, men de kunna
åtminstone visa, hvilka olika öfvergångssätt äro möjliga.
Då vi se, att ett ringa antal af de djur, som lefva och andas
i vatten, såsom molluscer och crustaceer, är i stånd att lefva på
land, och då vi se, att vi hafva flygande fåglar, flygande däggdjur,
flygande insekter af de mest olikartade typer, att vi fordom haft
flygande reptilier, så kunna vi äfven tänka oss, att de flygfiskar,
som nu sväfva genom luften, obetydligt höjande sig med tillhjelp af
fladdrande fenor, hafva blifvit modifierade till fullständigt bevingade
djur. Om detta hade inträffat, hvem skulle då inbillat sig, att de i ett
tidigt öfvergångsstadium hade bebott den öppna oceanen och hade
begagnat sina outvecklade flygorganer, såsom nu är fallet, blott till
att undgå andra fiskars käftar?
Om vi se något organ högeligen utbildadt till ett visst ändamål
såsom fågelns vingar, få vi komma ihåg, att djur i de tidigare öfvergångsstadier-
na till en sådan bildning sällan finnas till i närvarande tid, ty de haf-
va blifvit undanträngda af sina efterträdare, som småningom blifvit
mera fulländade genom det naturliga urvalet. Vidare kunna vi anta-
ga, att öfvergångsstadier emellan organer lämpade för mycket olika
lefnadsvanor sällan hafva utvecklats i en tidig period i stort antal och
under många underordnade former. För att återgå till vårt antagna
exempel flygfiskarna, synes det sannolikt, att verkligt flygande fiskar
i många former utvecklats för att förfölja många slags byte på mån-
ga vägar, både till lands och sjös, till dess deras flygorganer hunnit
en så hög grad af fulländning, att de fått en afgjord öfvervigt öfver
andra djur i kampen för tillvaron. Möjligheten att i fossilt tillstånd
upptäcka arter med öfvergångsformer är derföre alltid liten, då de
hafva funnits i ringare antal än arterna med fullt utbildade organer.
Jag vill nu gifva två eller tre exempel på förändrade vanor hos
individerna af samma art. I hvarje fall är det lätt för det naturli-
ga urvalet att göra ett djurs skapnad lämplig för dess förändrade
lefnadssätt, eller särskildt för en af dess vanor. Det är likväl svårt
och för oss af ringa vigt att afgöra, antingen lefnadssättet förändras
först och organisationen sedan, eller om små modifikationer i organi-
sationen leda till förändring i lefnadssättet; sannolikt förändras båda
samtidigt. Bland fall af förändradt lefnadssätt vill jag blott anföra,
att många af de britiska insekterna nu lefva på utländska växter
eller på konstprodukter. Många exempel kunde anföras på förän-
derliga lefnadsvanor: jag har ofta sett en flugsnappare i Sydamerika
(Saurophagus sulphuratus) sväfvande lik en tornfalk öfver en fläck
och sedan öfver en annan, och vid andra tillfällen har jag sett hon-
om stå stilla vid vattenranden och plötsligt dyka ned i vattnet lik en
kungsfiskare (Alcedo). I våra egna trakter se vi ofta talgoxen (Parus
major) klättra i träd lik en trädkrypare (Certhia); stundom dödar
den små fåglar genom slag i hufvudet liksom törnskatan (Lanius)
och jag har ofta hört och sett den bulta fröen af idegran emot en
gren och på detta sätt bräcka dem likasom nötkrakan (Nucifraga
caryocatactes). I Nordamerika såg Hearne ofta den svarta björnen i
flera timmars tid simma omkring i vattnet med vidöppen mun för
att fånga vatteninsekter likasom en hval.
Då vi ofta se individer af en art föra ett lefnadssätt helt olika an-
dra individers af samma art och andra arters af samma slägte, kunna
vi vänta, att sådana individer skola gifva upphof till nya arter med
andra lefnadsvanor och med en mer eller mindre ansenligt modi-
fierad kroppsbildning, olik deras ursprungliga typ. Och sådana fall
påträffa vi i naturen. Kan ett mera slående exempel anföras på än-
damålsenligheten i ett djurs organisation än hackspettens skapnad,
som sätter honom så väl i stånd att klättra i träd och gripa insekter
i barkens remnor? Dock finnas i Nordamerika hackspettar som lef-
va hufvudsakligen af frukter och andra med långa vingar, som jaga
insekter i flygten. På La Platas slätter, der intet träd växer, finnes
en hackspett (Colaptes campestris), som har två tår riktade framåt
och två bakåt, en lång spetsig tunga, spetsiga stjertfjädrar, tillräck-
ligt styfva att hålla fågeln i vertikal riktning, ehuru ej så styfva som
hos de typiska hackspettarna, och en rak, stark näbb. Näbben är
likväl icke så rak eller stark som hos de typiska hackspettarna, men
den är stark nog att borra i träd. Denna Colaptes är således i alla
väsentliga delar af sin organisation en hackspett. Äfven sådana obe-
tydliga karakterer som färgen, den sträfva tonen och den vågformiga
flygten, allt tillkännagifver dess nära slägtskap med vår vanliga hack-
spett; dock kan jag försäkra, icke blott efter mina egna, utan äfven
efter den samvetsgranna Azaras iakttagelser, att den aldrig klättrar
i träd. Såsom ett annat exempel på olikartade vanor inom samma
familj kan anföras, att de Saussure har beskrifvit en mexikansk Co-
laptes, som borrar hål i hårda träd för att lägga upp ett förråd af
ekollon, till hvad ändamål är okändt. Stormfåglarna äro bland alla
fåglar de som mest flyga och äro mest bundna vid hafvet, men i
de lugna sunden vid Eldslandet skulle en art, Puffinaria Berardi, i
sina vanor, i sin märkvärdiga förmåga att dyka, i sitt sätt att simma
och flyga, då den nödgas dertill, kunna tagas för en tordmule (Alca)
eller en lom (Colymbus); icke desto mindre är den i sina väsentli-
ga delar en stormfågel, men med många delar af sin organisation i
hög grad modifierade efter dess nya lefnadssätt, hvaremot hackspet-
ten i La Plata hade undergått blott obetydliga modifikationer. Den
noggrannaste undersökning af strömstarens (Cinclus) döda kropp
skulle aldrig hafva kommit någon att ana dess vid vattnet bundna
lefnadssätt, och dock förskaffar sig denna till trastfamiljen hörande
fågel hela sitt underhåll genom dykning, genom att begagna sina
vingar under vatten och plocka undan stenar med sina fötter. Al-
la lemmarna i den stora ordningen Hymenoptera bland insekterna
äro landdjur med undantag af slägtet Proctotrupes, hvilket enligt
Sir John Lubbocks nya iakttagelser är vattendjur i sitt lefnadssätt;
den går ofta ned i vatten och dyker icke med benens utan vingarnas
tillhjelp och stannar ända till fyra timmar under ytan; dock kan icke
den minsta modifikation i skapnad upptäckas i öfverensstämmelse
med sådana abnorma vanor.
Den som tror, att hvarje varelse har blifvit skapad sådan som vi
nu se den, måste någon gång känt sig öfverraskad, då han påträf-
fat ett djur, hvars lefnadssätt och kroppsbildning icke stått i öfv-
erensstämmelse med hvarandra. Hvad kan vara tydligare, än att an-
den och gåsen blifvit skapade med simhud emellan tårna för att
simma? Dock finnas gäss med simhud på fötterna, hvilka sällan eller
aldrig gå i vattnet, och utom Audubon har ingen sett fregattfågeln
(Tachypetes) sänka sig ned på hafsytan, ehuru den har alla sina fyra
tår förenade med simhud. Å andra sidan äro doppingarna (Podiceps)
och sothönan (Fulica) afgjordt vattendjur, ehuru deras tår blott äro
försedda med hudflikar. Hvad synes vara antagligare än att vadar-
nas långa tår utan simhud äro dem gifna för att gå öfver sumpig
mark och flytande vattenväxter, och dock är sumphönan (Gallinu-
la chloropus) nästan lika mycket vattendjur som sothönan (Fulica),
och ängsknarren (Crex pratensis) deremot lika mycket landdjur som
vakteln eller rapphönan. I sådana fall har lefnadssättet förändrats
utan motsvarande förändring i skapnad; gåsens simhud kan sägas
vara rudimentär till funktion men icke till form. Hos fregattfågeln
deremot har den djupt klufna hinnan mellan tårna redan börjat att
förändras. Den som tror på särskilda och oräkneliga skapelseakter
kan säga, att i dessa fall det har behagat skaparen att bestämma en
varelse af en typ för den plats, som en varelse af annan typ borde in-
taga, men detta synes mig blott vara ett upprepande af sjelfva saken
i andra ordalag. Den som tror på kampen för tillvaron och på det
naturliga urvalet skall erkänna, att hvarje organisk varelse oupphörli-
gen sträfvar att tilltaga i antal, och att, om någon varierar aldrig så
litet vare sig i kroppsbildning eller lefnadsvanor och på detta sätt
vinner någon fördel öfver någon annan invånare i samma trakt, att
denna varelse skall inkräkta på den andras plats, huru olika den än
må vara dess egen. Det skall derföre icke öfverraska honom att finna
gäss och fregattfåglar med simhud på fötterna, hvilka lefva på torra
landet och blott sällan stiga i vattnet, eller att finna en med långa
tår försedd ängsknarr, som lefver på ängar i stället för i träsk, eller
att finna en hackspett der intet träd växer, eller att finna dykande
trastar och dykande Hymenoptera och stormfåglar med doppingars
lefnadsvanor.
Väl utvecklade och sammansatta organer.
Jag erkänner öppet, att det synes i högsta grad orimligt att antaga,
att ögat med alla dess oefterhärmliga inrättningar för accomodation,
för moderering af ljusstyrkan och för korrektion af den sferiska och
kromatiska aberrationen skulle hafva bildats genom naturligt urval.
Då man först uttalade den satsen, att solen står stilla och att jorden
vänder sig omkring sin axel, förklarade hela menniskoslägtets sunda
förstånd, att denna sats var falsk, men det gamla ordspråket vox
populi, vox dei är i vetenskapen intet gällande. Mitt förnuft säger
mig likväl, att om talrika öfvergångsformer kunna visas ifrån ett
ofullkomligt och enkelt öga till ett fullkomligt och sammansatt och
att hvarje form är nyttig för sin egare, hvilket helt säkert låter sig
göra; om vidare ögat obetydligt varierar och variationerna gå i arf,
hvilket äfven är förhållandet, och om sådana variationer kunde vara
nyttiga för något djur under föränderliga lefnadsvilkor, att i sådant
fall någon verklig svårighet icke finnes att tro, att ett fullkomligt
och sammansatt öga kan bildas genom det naturliga urvalet. Huru
en nerv kan vara känslig för ljus, det bekymrar oss icke mer än lifvets
första ursprung, men då några af de lägsta organismerna, hos hvilka
inga nerver kunna upptäckas, likväl äro känsliga för ljus, synes det
icke omöjligt, att vissa element i sarkoden, hvaraf de hufvudsakli-
gen bestå, kunna utbildas till nerver begåfvade med denna särskilda
känslighet.
Då vi söka de grader, hvilka ett organ under sin fulländning
genomgått, böra vi taga i betraktande uteslutande dess stamfäder i
rät linie; men detta är knappt någonsin möjligt och vi tvingas att
fästa oss vid andra arter och slägten af samma grupp, det är vid
sidoslägtingarna, som härstamma från samma stamform, för att se,
hvilka grader äro möjliga och om några lägre former hafva gått i arf i
oförändradt eller föga förändradt tillstånd. Men organets utbildning
i skilda klasser kan äfven sprida något ljus öfver de stadier, genom
hvilka det har blifvit fulländadt hos en viss art.
Det enklaste organ som kan kallas ett öga består af en synnerv
omgifven af pigmentceller och betäckt med genomskinlig hud, men
utan lins eller någon ljusbrytande kropp. Enligt M. Jourdain kunna
vi likväl gå ett steg djupare och finna samlingar af pigmentceller
uppenbarligen tjenande såsom synorgan, men utan någon nerv och
hvilande helt enkelt i sarkodmassan. Ögon af sådan enkel bygnad äro
icke mäktiga af bestämdt seende och tjena blott att skilja ljus från
mörker. Hos vissa sjöstjernor finnas små intryckningar i pigmentla-
gret omkring synnerven, hvilka äro fylda med en genomskinlig gelat-
inös massa med en framskjutande konvex yta likasom hornhinnan
hos de högre djuren. Den ofvan anförde författaren, som har lemnat
dessa uppgifter, antager att denna anordning icke tjenar till att ås-
tadkomma en bild utan blott att koncentrera ljusstrålarna och göra
ljusförnimmelsen så mycket lättare. I denna ljusstrålarnas koncen-
trering finna vi det första och aldra vigtigaste steget framåt till ett
verkligt öga; ty vi behöfva blott sätta synnervens nakna ända, som
hos några de lägre djuren ligger djupt dold inuti kroppen och hos
andra nära dess yta, på behörigt afstånd från den koncentrerande
apparaten, och en verklig bild aftecknas på synnerven.
I leddjurens stora klass kunna vi utgå från en synnerv helt enkelt
beklädd med pigment, som stundom bildar en pupill, men utan lins
eller annan optisk inrättning. Angående insekterna känner man nu-
mera, att de talrika facetterna på hornhinnan hos det stora sam-
mansatta ögat bilda verkliga linser och att konerna innesluta egen-
domligt modifierade nervtrådar. Men dessa organer äro så olikartade
hos klassen Articulata, att Müller fordom uppstälde tre stora klasser
af sammansatta ögon med sju underafdelningar, jemte en fjerde stor
klass af aggregerade enkla ögon.
Om vi tänka öfver dessa fakta, som här äro anförda i korthet,
med afseende på denna stora, olikartade och graderade serie af ögon
hos de lägre djuren, och om vi komma ihåg, huru ringa antalet af
de nu lefvande formerna måste vara i jemförelse med de utdöda,
blir svårigheten icke så stor att tro, att det naturliga urvalet har
förvandlat en enkel synnerv omgifven med pigment och beklädd med
en genomskinlig hinna till ett optiskt instrument, så fulländadt som
hos några af leddjurens stora klass.
Den som vill gå ännu längre behöfver icke tveka att taga steget
ut, om han finner efter genomläsandet af detta arbete, att massor af
fakta, som på annat sätt äro oförklarliga, lätt låta förklara sig genom
descendensteorien; han kan medgifva, att ett organ, så fulländadt
som örnens öga, kan bildas genom det naturliga urvalet, ehuru han
i detta fall icke känner öfvergångsformerna. Man har invändt, att
för att modifiera ögat och ändock bibehålla det såsom ett fullkom-
ligt instrument skulle många förändringar hafva försiggått samtidigt,
hvilket antages icke kunna ske genom det naturliga urvalet, men så-
som jag har försökt visa i mitt arbete om husdjurens förändringar är
det icke nödvändigt att antaga, att alla modifikationer försiggå sam-
tidigt, om de äro små och gradvisa. Äfven i den högst organiserade
afdelningen af djurriket, Vertebrata, kunna vi utgå från ett öga så
enkelt som hos lancettfisken, hvilket består af en liten säck af genom-
skinlig hud, försedd med en nerv och beklädd med pigment men utan
hvarje annan optisk inrättning. Hos både fiskar och reptilier är enligt
Owen ”serien af olika utvecklade ljusbrytande organer mycket stor.”
Det är ett betydelsefullt faktum, att äfven hos menniskan enligt den
stora auktoriteten Virchow den sköna kristallinsen hos embryot bil-
das genom en samling af epidermisceller, som ligga i ett säckformigt
veck af huden, och att glaskroppen bildas af embryonal underhud-
scellväf. Om vi vilja komma till en riktig slutsats angående ögats
bildning med alla dess beundransvärda, fullkomliga karakterer, är
det oundgängligen nödvändigt att låta förnuftsskäl öfvervinna våra
föreställningar, men jag har sjelf känt denna svårighet allt för väl
att blifva öfverraskad, om någon tvekar att gifva grundsatsen om
det naturliga urvalet en så förvånande utsträckning.
Man kan knappt undvika att jemföra ögat med ett teleskop. Vi
veta, att detta instrument har nått sin fulländning genom de högsta
menskliga snillekrafters långvariga ansträngningar och vi kunna de-
raf tänka oss, att ögat har blifvit bildadt genom en i viss mån analog
process. Månne icke detta antagande är väl förmätet? Hafva vi rätt
att antaga, att skaparen verkar medelst intellektuela krafter liksom
menniskan? Om vi måste jemföra ögat med ett optiskt instrument,
måste vi i inbillningen antaga ett tjockt lager af genomskinlig väf-
nad genomdränkt af vätska en för ljus känslig nerv derunder, och
vi måste vidare antaga, att hvarje del af detta lager småningom
och oupphörligt undergått förändringar i täthet, så att det afdelat
sig i flera lager af olika tjocklek och täthet på olika afstånd från
hvarandra, och att hvarje lagers yta småningom förändrat sin form.
Vi måste vidare antaga, att det gifves en kraft, det naturliga ur-
valet, som uppmärksamt iakttager hvarje obetydlig förändring i de
genomskinliga lagren, och omsorgsfullt bevarar hvar och en, som un-
der förändrade omständigheter på något sätt eller i någon mån är i
stånd att frambringa en tydligare bild. Vi måste antaga, att hvarje
ny form af instrumentet mångfaldigats i milliontal, och att hvar och
en bevarats till dess en bättre uppkommit och att alla de gamla då
blifvit förstörda. Hos de lefvande organismerna är det variationen
som åstadkommer de små förändringarna, generationen reproducer-
ar dem nästan i oändlighet och det naturliga urvalet utsöker med
aldrig felande skicklighet hvarje förbättring. Låt denna process fort-
gå i millioner år och bland millioner individer af många slag; kunna
vi då icke tro, att ett lefvande optiskt instrument på detta sätt kan
bildas, lika öfverlägset ett konstgjordt af glas, som skaparens verk i
allmänhet äro öfverlägsna menniskans?
Öfvergångsätt.
Om man kunde bevisa, att det finnes ett inveckladt organ, som
omöjligen har kunnat bildas genom otaliga successiva små modi-
fikationer, vore min teori fullkomligt kullslagen. Men jag kan icke
finna något sådant fall. Otvifvelaktigt finnas många organer, hvilkas
öfvergångsstadier vi icke känna, särskildt om vi fästa afseende vid
de mera isolerade arterna, omkring hvilka enligt min teori en stor
ödeläggelse har egt rum. Samma är förhållandet, om vi taga ett or-
gan gemensamt för alla medlemmarna af en stor klass, ty i detta
sednare fall måste organet ursprungligen hafva bildats i en mycket
aflägsen period efter hvilken alla medlemmarna hafva blifvit utveck-
lade; och för att upptäcka de tidiga öfvergångsstadier genom hvilka
organet har passerat, borde vi taga i betraktande mycket gamla
stamformer, som för längesedan dött ut.
Vi böra vara ytterst försigtiga i att antaga, att ett organ icke
kan hafva bildats genom öfvergångsstadier af något slag. Talrika
fall kunde gifvas bland de lägre djuren af ett organ, som på sam-
ma tid uträttar fullkomligt skilda funktioner; så till exempel fullgör
näringskanalen tre förrättningar hos larver till trollsländan och hos
fisken Cobitis, den respirerar, digererar och bortför excrementer. Om
en hydra vändes ut och in, så fullgör den yttre ytan matsmältnin-
gen och den inre andas. I sådana fall torde det naturliga urvalet,
om någon fördel dermed vunnes, för en enda funktion lämpa hela
det organ eller en del deraf, som förut fullgjorde två, och på detta
sätt genom omärkliga öfvergångar i hög grad förändra dess natur.
Man känner många växter, hvilka reguliert på samma gång fram-
bringa olika bildade blommor, och om sådana växter skulle alstra
blott ett slag blommor, skulle i några fall en stor förändring inträffa
i artens karakterer. Det kan också visas, att bildandet af två slags
blommor på samma växt har åstadkommits genom vissa grader. Å
andra sidan kunna två skilda organer hos samma individ samtidigt
utföra samma förrättning och detta är ett i hög grad vigtigt medel
till öfvergångar; det finnes till exempel fiskar med gälar, som an-
das den i vattnet upplösta luften på samma gång de andas fri luft
i simblåsan, som genom kärlrika skiljeväggar är afdelad i små delar
och är försedd med en luftgång för att fylla den med luft. Vi hafva
ett annat exempel från växtriket: växter klättra på tre skilda sätt,
genom spiralvridning, genom att omfatta ett stöd med sina klängen
och genom att utsända luftrötter; dessa tre metoder finnas vanligen
i skilda grupper, men några få växter använda två af dessa medel
eller till och med alla tre förenade hos samma individ. I alla sådana
fall kan ett af de två organerna, som utföra samma förrättning, mod-
ifieras och fulländas, så att det kan utföra hela arbetet, blott under
modifikationsprocessen biträdt af det andra organet och detta andra
organ kan modifieras till något annat, fullkomligt olika ändamål eller
bli helt och hållet utplånadt.
Simblåsan hos fiskarna är ett godt exempel, emedan det tydligen
visar oss det högst vigtiga faktum, att ett organ, som ursprungligen
är bildadt till ett ändamål nämligen för simningen, kan förvandlas till
ett organ för en helt annan förrättning, respirationen. Simblåsan har
också blifvit använd såsom ett biorgan till fiskarnas hörselapparat.
Alla fysiologer medgifva att simblåsan är homolog med eller ”ideelt
lik” de högre vertebrerade djurens lungor i läge och struktur, och
derföre finnes intet skäl till tvifvel, att simblåsan verkligen har blifvit
ombildad till lungor, eller ett organ som uteslutande användes för
respiration.
Enligt denna åsigt kunna vi påstå, att alla vertebrerade djur med
verkliga lungor härstamma på fortplantningens vanliga väg ifrån en
gammal och okänd prototyp, försedd med en simblåsa. Vi kunna på
detta sätt, såsom jag sluter af Owens interessanta beskrifning på
dessa delar, förstå det märkvärdiga förhållande, att hvarje partikel
af födan eller drycken som vi svälja måste passera öfver luftstru-
pens öppning med fara att komma ned i lungorna, så vida icke den
vackra inrättning funnes, som tillsluter ljudspringan. Hos de högre
ryggradsdjuren hafva gälarna helt och hållet försvunnit — men hos
embryot utmärkes deras förra läge af de så kallade gälspringorna
på sidorna af halsen och blodkärlens bågiga förlopp. Men det är
klart, att de nu helt och hållet försvunna gälarna hafva småningom
blifvit bearbetade af det naturliga urvalet till något särskildt än-
damål; gälarna och ryggpansaret på ringmaskarna antagas till ex-
empel vara homologa med insekternas flygvingar och täckvingar,
och det är icke osannolikt, att hos våra nu lefvande insekter organ-
er, som i en förfluten period tjenade till respiration, verkligen hafva
förvandlats till flygorganer.
Vid betraktandet af organers förvandling är det af så stor vigt
att hålla i minnet möjligheten af förvandling från en funktion till en
annan, att jag vill gifva ett annat exempel. De skaftade cirripederna
hafva två små hudveck, som jag kallat frena ovigera, hvilka afsöndra
en klibbig vätska, med hvars tillhjelp de qvarhålla äggen till dess
de äro kläckta. Dessa cirripeder hafva inga gälar, utan hela kropp-
sytan jemte de små vecken tjenar till respiration. Balaniderna eller
de sessila cirripederna å andra sidan hafva inga frena ovigera, utan
äggen ligga lösa i botten af äggsäcken inom det väl slutna skalet;
men å de ställen som motsvara frena ovigera hafva de stora vecki-
ga hinnor, hvilka fritt kommunicera med äggsäckens och den öfriga
kroppens blodförande lacuner, hvilka hinnor af prof. Owen och an-
dra naturforskare som behandlat ämnet blifvit ansedda för gälar.
Nu tror jag icke någon vill bestrida, att frena ovigera hos den ena
familjen äro homologa med gälarna hos den andra, och de öfvergå
i sjelfva verket i hvarandra. Vi kunna derföre icke betvifla att de
små hudvecken, som ursprungligen tjenade såsom frena ovigera men
som äfven i ringa grad deltogo i respirationsakten, hafva småningom
ombildats till gälar genom det naturliga urvalet, helt enkelt genom
tillväxt i storlek och körtlarnas försvinnande. Om alla skaftade cir-
ripeder hade dött ut, och de hafva redan dött ut i större mängd än
de sessila, hvem skulle då hafva kunnat tänka sig, att gälarna i den
sednare familjen ursprungligen hade existerat såsom organer, hvilkas
förrättning varit att skydda äggen från att spolas ut ur äggsäcken.
Speciela svårigheter för teorien om det naturliga urvalet.
Ehuru vi måste vara ytterst försigtiga i det antagandet, att något or-
gan icke har kunnat bildas genom successiva gradvisa förändringar,
gifvas otvifvelaktigt fall, som äro särdeles svåra att förklara och nå-
gra af dem vill jag behandla i ett kommande arbete.
Ett af de svåraste äro de könlösa insekterna, hvilka ofta visa en
skapnad helt olika både hannarnas och de fruktsamma honornas;
detta fall skall behandlas i nästa kapitel. Fiskarnas elektriska organ-
er erbjuda ett annat fall af synnerlig svårighet, ty det är omöjligt att
begripa, genom hvad slags förändringar dessa underbara organer haf-
va bildats. Såsom Owen har anmärkt finnes mycken analogi emellan
dem och vanliga muskler, i deras verkningssätt, i nervkraftens infly-
tande på dem äfvensom inverkan af vissa retmedel såsom stryknin
och enligt några äfven i den finare bygnaden. Vi känna icke ens, till
hvad nytta dessa organer äro, ehuru de otvifvelaktigt hos Gymnotus
och Torpedo tjena såsom starka försvarsmedel och möjligen för att
gripa rof. Men hos rockorna finnes såsom Matteucci nyligen iakttag-
it ett analogt organ i stjerten, hvilket om det retas starkt utvecklar
en svag elektricitet, så svag, att den svårligen kan begagnas till så-
dant ändamål. Jemte nyssnämda organ finnes äfven hos rockorna,
såsom doktor R. M’Donnell har visat, i närheten af hufvudet ett an-
nat organ, hvilket icke är elektriskt, men som synes verkligen vara
homologt med det elektriska batteriet hos Torpedo. Då vi slutligen
icke känna något om dessa fiskars förfäder, måste det medgifvas, att
vår kunskap är för ringa för att sätta oss i stånd att påstå, det in-
ga öfvergångar äro möjliga, hvarigenom det elektriska organet har
blifvit utveckladt.
Dessa samma organer synas först erbjuda en annan och vida all-
varsammare svårighet, ty de förekomma i omkring ett dussin fiskarter,
af hvilka flera äro vidt skilda i sina slägtförhållanden. I allmän-
het om ett organ finnes hos flera medlemmar af samma klass och
särskildt hos medlemmar som hafva mycket olika lefnadsvanor, kun-
na vi antaga dess närvaro bero på arf från en gemensam stamfader,
och dess frånvaro hos några af medlemmarna på förlust genom bris-
tande användning eller naturligt urval. Om de elektriska organerna
hade gått i arf från någon uråldrig stamfader, kunde vi hafva väntat,
att alla elektriska fiskar skulle hafva varit särdeles beslägtade med
hvarandra, men detta är långt ifrån fallet. Geologien leder alldeles
icke till den tron, att de flesta fiskar fordom egde elektriska organ-
er, hvilka deras modifierade ättlingar nu hafva förlorat. Men om
vi närmare betrakta saken, finna vi hos de olika fiskar som hafva
elektriska organer, att dessa äro belägna i olika delar af kroppen,
att de skilja sig i konstruktion, anordning och enligt Pacini i det
sätt hvarpå elektriciteten utvecklas, och slutligen deruti att den er-
forderliga nervkraften ledes genom skilda nerver från vidt skilda käl-
lor, och detta är kanhända den vigtigaste af alla olikheter. Hos de
blott aflägset beslägtade fiskar, hvilka ega elektriska organer, kun-
na derföre dessa icke betraktas såsom homologa, utan blott såsom
analoga i funktion. Följaktligen finnes det intet skäl att antaga, att
de hafva gått i arf från någon gemensam stamfader, ty om detta
hade varit fallet, skulle de hafva betydligt liknat hvarandra i alla
hänseenden. Den största svårigheten försvinner således, lemnande
blott en mindre, som dock icke är obetydlig, nämligen att afgöra,
genom hvilka gradvisa öfvergångar dessa organer hafva uppkommit
och utvecklats hos hvarje särskild fiskgrupp.
De lysande organer, som finnas hos ett fåtal insekter af vidt skil-
da familjer och ordningar, och som äro belägna i skilda delar af
kroppen, erbjuda en svårighet som är nästan fullkomligt lik den
föregående. Andra exempel kunde anföras till exempel bland väx-
terna; den helt egendomliga anordningen af en massa pollenkorn på
en stjelk med en klibbig glandel i spetsen är tydligen densamma hos
Orchis och Asclepias, slägten snart sagdt så vidt skilda som möjligt
ibland fanerogamerna. I alla sådana fall, då två arter som i systemet
äro vidt skilda äro försedda med likartade anomala organer, kan
man göra den iakttagelsen att ehuru organets allmänna utseende och
funktion är identiskt, dock alltid eller nästan alltid kan upptäckas
någon väsentlig olikhet emellan dem. Jag är benägen att tro, att lik-
som två män ofta oberoende af hvarandra göra samma uppfinning,
så har stundom det naturliga urvalet under sitt bemödande att se
hvarje individ till godo och begagna analoga variationer på nästan
samma sätt modifierat två organer hos två skilda organiska varelser,
hvilka hafva blott obetydligt gemensamt i sin organisation såsom arf
från en gemensam stamfader.
I ett nyligen utgifvet arbete har Fritz Müller undersökt ett likar-
tadt fall för att pröfva de åsigter jag förfäktar. Flera familjer af
krustaceerna omfatta ett fåtal arter, som ega organer för andning i
luften, och hvilka derföre kunna lefva ofvan vattnet. I två af dessa
familjer, hvilka Müller särskildt undersökte och som stå i nära slägt-
skap med hvarandra öfverensstämma arterna temligen fullständigt
i alla vigtiga karakterer; nämligen i deras känselorganer, cirkula-
tionssystem, i läget af de hårtofsar, med hvilka deras sammansatta
magar äro beklädda och slutligen i hela bygnaden af deras gälar till
de mikroskopiska hakarna. Deraf kunde man hafva väntat, att de lika
vigtiga organerna för luftrespiration skulle varit lika hos de få arter-
na af båda familjerna som lefva på land, och detta borde framförallt
de hafva väntat, som tro på särskilda skapelser; ty hvarföre skulle
detta enda organ vara olika, som blifvit gifvet arterna för samma
ändamål, under det alla andra vigtiga organer äro lika eller till och
med identiska.
Fritz Müller påstår, att denna stora likhet i så många delar af
bildningen måste i öfverensstämmelse med mina åsigter förklaras
genom arf från en gemensam stamfader. Men då det stora flertalet
arter i de ofvannämda familjerna, så väl som de flesta krustaceer af
alla ordningar, äro vattendjur, är det i högsta grad osannolikt att de-
ras gemensamma stamfader varit skapad att andas i luften. Müller
föranleddes derföre att noggrant undersöka organerna hos arterna
med luftrespiration, och hos alla fann han olikheter i vissa vigtiga
punkter, såsom i mynningarnas läge, i sättet för deras öppnande och
slutande och i några mindre detaljer. Sådana olikheter kunna förk-
laras med det antagandet, att arter af skilda familjer småningom
blifvit allt mer och mer egnade att lefva ofvan vattnet och andas
i luften. Ty dessa arter, som hörde till olika familjer, måste till en
viss grad skilja sig från hvarandra, och i öfverensstämmelse med
den grundsatsen, att hvarje variation beror på två faktorer, nämli-
gen organismens beskaffenhet och omständigheternas natur, måste
föränderligheten hos dessa krustaceer helt säkert icke hafva varit ex-
akt densamma. Det naturliga urvalet har således haft olika material
eller variationer att bearbeta för att komma till samma resultat i
funktion, och de på detta sätt förvärfvade bildningarna böra nöd-
vändigt vara skiljaktiga. Hypotesen om särskilda skapelseakter lem-
nar hela förhållandet oförklaradt. Denna af Fritz Müller använda
bevisföring synes hafva ansenligt medverkat till att öfvertyga den
utmärkta vetenskapsmannen om riktigheten af de åsigter jag i detta
arbete framlagt.
I de nu anförda fallen hafva vi sett, att hos varelser af mer eller
mindre aflägsen slägtskap samma ändamål vinnes och samma funk-
tion uträttas genom organer, som till utseendet, ehuru icke i verk-
ligheten, äro särdeles lika. Men den vanliga regeln igenom hela na-
turen är, att samma ändamål vinnes genom de mest olikartade medel
äfven bland varelser som äro nära beslägtade med hvarandra. Hu-
ru olika äro icke fåglarnas fjädervingar och flädermössens hudvingar
med alla fingrarna starkt utvecklade, och ännu mera trollsländans
fyra vingar, flugans två vingar och ekoxens två vingar med dess båda
täckvingar. Tvåskaliga snäckor kunna öppna och sluta sig, men efter
huru många olika mönster är icke låset konstrueradt från den långa
raden af väl i hvarandra gripande tänder hos en Nucula till det enkla
låsbandet hos en mussla! Växternas frön spridas genom sin litenhet,
— derigenom att deras kapslar förvandlas till lätta ballonglika höljen
— derigenom att de äro inbäddade i en pulpa eller kött, bildadt af
de mest olika delar dels närande dels med lysande färger, så att de
locka till sig fåglar hvilka äta sådana frukter — derigenom att de äro
försedda med hullingar af många slag och tandade agnar, så att de
fastna i däggdjurens hår — och derigenom att de äro försedda med
vingar eller fjun, så att de drifvas bort af minsta flägt. Jag vill anföra
ett annat exempel, ty detta förhållande, att samma ändamål vinnes
genom de mest olikartade medel, förtjenar väl uppmärksamhet. Nå-
gra hafva framhållit den åsigten, att organiska varelser hafva blifvit
skapade i många former blott för omvexlings skull, nästan liksom
leksaker i en bod, men en sådan naturåskådning är förkastlig. Hos
växter som hafva skilda kön och sådana hermafroditer, hos hvilka
frömjölet icke frivilligt faller ned på märket, är yttre biträde nöd-
vändigt för deras befruktning. Hos flera arter åstadkommes detta
derigenom, att de lätta och osammanhängande pollenkornen af vin-
den drifvas bort och således af en ren slump träffa ett märke, och
detta är väl det enklaste sätt som kan tänkas. Ett annat nästan li-
ka enkelt sätt, ehuru fullkomligt olika, påträffas hos många växter,
hvilka i en symmetrisk blomma utveckla några droppar nektar och
följaktligen besökas af insekter och dessa öfverflytta då frömjölet
från ståndarna till märket.
Från detta enkla stadium kunna vi genomgå ett outtömligt antal
medel, alla för samma ändamål och tillkomna på väsentligen sam-
ma vis, men bestämmande förändringar i hvarje del af blomman.
Nektarn kan samlas i olika formade förvaringsrum, med ståndare
och pistiller modifierade på många vis, stundom bildande gillerlika
inrättningar och stundom i stånd att utföra väl beräknade rörelser
genom retlighet eller elasticitet. Från sådana bildningar kunna vi
gå vidare till dess vi komma till ett sådant utomordentligt fall som
Crüger nyligen har beskrifvit hos Coryanthes. Denna orchidé har en
del af sin labellum eller undre läpp urhålkad till en större skål, uti
hvilken nästan rent vatten oupphörligen droppar ned från tvenne
horn som stå deröfver, och då skålen är till hälften fyld, rinner vat-
tnet ut genom en ränna på ena sidan. Basaldelen af läppen står högre
än skålen och är urhålkad till ett slags rum med två sidoingångar,
och inuti detta rum finnas besynnerliga köttiga upphöjningar. Den
mest genialiska menniska skulle icke kunna tänka ut, hvartill alla
dessa delar tjena, om han icke varit vittne till hvad som försiggår.
Men Crüger såg hopar af stora humlor besöka denna orchidés gigan-
tiska blommor, icke för att suga nektar utan för att gnaga sönder
de köttiga kammarna i rummet ofvanom skålen; under denna syssel-
sättning stötte de hvarandra ofta ned i skålen, och då deras vingar
blefvo nedvätta, kunde de icke flyga bort utan måste krafla sig ut
genom rännan. Crüger såg en ”oupphörlig procession” af humlor, som
sålunda kraflade sig upp ur sitt ofrivilliga bad. Passagen är trång och
betäckt af könpelaren, så att en humla, då den tränger sig ut, först
gnider ryggen emot det klibbiga märket och sedan emot pollenmas-
sornas klibbiga glandler. Pollenmassorna fastna således vid ryggen
af den humla, som först kraflar sig ut genom gången i en utbredd
blomma och föres sålunda bort. Crüger har sändt mig en blomma
i sprit med en humla som han hade dödat innan den ännu hunnit
krafla sig ut, och på dess rygg hade fastnat en pollenmassa. Om
humlorna, så utrustade, sedan flyga till en annan blomma, eller en
annan gång besöka samma blomma och af sina kamrater skuffas ned
i skålen och sedan krafla sig ut genom rännan, måste pollenmassan
först komma i beröring med det klibbiga märket, fastna vid den och
blomman är befruktad. Nu se vi slutligen nyttan af hvarje del i blom-
man, af de vattenafsöndrande hornen, af skålen halffyld med vatten,
som hindrar bien från att flyga bort och tvingar dem att krypa ut
genom rännan och komma i beröring med de väl placerade klibbiga
pollenmassorna och märket.
Blommans konstruktion hos en annan orchidé, Catasetum, är
helt olika, ehuru den tjenar till samma ändamål, och den är lika
märkvärdig. Bien besöka denna blomma liksom Coryanthes för att
afgnaga labellum; under denna sysselsättning måste de oundvikligen
vidröra en lång smal känslig tråd, eller såsom jag har kallat den,
antennen. Då denna antenn vidröres meddelar den en sensation eller
vibration till en viss hinna, som ögonblickligen spränges; denna frigör
en fjeder, som drifver fram pollenmassan lik en pil i rät linie, så att
den fastnar vid biets rygg med sin klibbiga ända. En hanblommas
pollenmassa öfverflyttas sålunda till honblomman och kommer der i
beröring med märket, som är klibbigt nog att bryta vissa elastiska
trådar och qvarhålla pollenmassan, och på detta sätt åstadkommes
befruktning.
Man kan fråga, huru man i de föregående och i oräkneliga andra
exempel skall kunna förstå den graderade skala af sammansättning
och de mångfaldiga medel naturen använder för att vinna samma
ändamål. Svaret är utan tvifvel det redan gifna, att om två former
variera, hvilka redan äfven i ringa grad skilja sig från hvarandra,
föränderligheten icke är af fullkomligt samma natur och resultaten
som naturliga urvalet ernår för samma ändamål följaktligen icke äro
desamma. Vi böra också komma ihåg, att hvarje högt utvecklad or-
ganism har genomgått en lång serie af modifikationer och att hvarje
modifierad bildning gerna går i arf, så att den icke helt och hållet går
förlorad utan oupphörligen modifieras. Skapnaden af hvarje organ
hos hvarje art för hvad ändamål det än begagnas är således summan
af många ärfda förändringar, hvilka arten har genomgått under sin
modifikation efter förändrade lefnadsvanor eller lefnadsvilkor.
Ehuru det i många fall är särdeles svårt att ana genom hvilka
öfvergångar många organer hafva vunnit sitt nuvarande tillstånd,
så har jag dock vid tanken på huru få de lefvande och kända for-
merna äro i förhållande till de utdöda och okända, blifvit förvånad
öfver att finna, huru sällsynt något organ är, till hvilket inga kända
öfvergångsformer föra. Det är helt säkert, att nya organer, särskildt
skapade för något visst ändamål, sällan eller aldrig plötsligt upp-
träda inom någon klass; och detta antyder redan den gamla, ehuru
något öfverdrifna grundsatsen i naturalhistorien: ”Natura non fac-
it saltum”. Vi påträffa detta yttrande i nästan alla erfarna natur-
forskares skrifter; Milne Edwards har uttryckt det med orden: ”Na-
turen är slösande på förändringar, men njugg på nyheter”. Hvarföre
skulle enligt skapelseteorien så många förändringar förekomma och
så få nyheter? Hvarföre äro alla delar och organer hos så många
oberoende varelser, hvar och en skapad för sin plats i naturen, så
sammanlänkade genom gradvisa öfvergångar? Hvarföre skulle icke
naturen taga ett hastigt steg från form till form? Med teorien om
det naturliga urvalet kunna vi förstå, hvarföre hon icke gör det; ty
det naturliga urvalet verkar blott genom att begagna sig af små suc-
cessiva förändringar; naturen kan aldrig taga ett stort steg, utan hon
måste gå framåt med små och säkra, men långsamma steg.
Organer af ringa betydelse.
Då det naturliga urvalet arbetar på lif och död — genom att besky-
dda den bäst utrustade och tillintetgöra den mindre väl utrustade
individen — har jag stundom funnit en stor svårighet i att begripa
ursprunget och bildningen af organer med ringa betydelse; denna
svårighet har mången gång synts mig lika stor med den som de mest
fulländade och sammansatta organer erbjuda, ehuru af helt annan
beskaffenhet.
För det första känna vi för litet om hvarje organisk varelses hela
ekonomi, för att bedöma, hvilka obetydliga modifikationer äro af vigt
eller icke. I ett föregående kapitel har jag gifvit exempel på mycket
obetydliga karakterer, såsom dunet på frukterna och färgen på fruk-
tköttet, färgen på däggdjurens hud och hår, hvilka helt säkert röna
inflytande af det naturliga urvalets verksamhet, då de stå i samband
med konstitutionela olikheter eller bestämma insekternas angrepp.
Girafens svans ser ut som en flugsmälla, och det synes först otroligt,
att denna skulle hafva blifvit lämpad för sitt nuvarande ändamål
genom successiva modifikationer, hvar och en allt mera lämplig för
ett så obetydligt ändamål som att bortdrifva flugor. Dock böra vi
ej allt för hastigt med bestämdhet uttala oss äfven i detta fall, ty
vi veta att fördelningen och tillvaron af boskapskreatur och andra
djur i Sydamerika absolut beror på deras förmåga att motstå insek-
ternas anfall, så att individer, som på något sätt kunna försvara sig
från dessa små fiender, hafva den stora fördelen att kunna utbreda
sig öfver nya betesmarker. Härmed vill jag icke säga, att de större
däggdjuren verkligen tillintetgöras af flugor (utom i några sällsyn-
ta fall), men de uttröttas och försvagas oupphörligt, så att de äro
mera utsatta för sjukdomar och under en kommande hungersnöd
med större svårighet finna sin föda eller undfly rofdjur.
Organer, som nu äro af ringa vigt hafva sannolikt i några fall
varit af stor betydelse för någon uråldrig stamfader, och sedan de
småningom i en tidig period blifvit fulländade, hafva de öfvergått
genom arf på efterkommande arter i oförändradt skick, ehuru nu af
ringa nytta, men en rent af skadlig förändring i deras struktur bör i
allmänhet hafva förekommits af det naturliga urvalet. Då vi se huru
vigtigt ställflyttningsorgan svansen är hos de flesta vattendjur, kun-
na vi måhända på detta sätt förklara dess närvaro och mångfaldiga
bruk hos så många landdjur, som i sina lungor eller modifierade
simblåsor förråda sitt aqvatiska ursprung. Då en väl utbildad svans
blifvit formad hos ett vattendjur, har den sedan blifvit förarbetad
till alla möjliga ändamål, till flugsmälla, till griporgan, eller till ett
medel att vända, såsom hos hunden, ehuru detta hjelpmedel måtte
vara svagt, då haren, som knappt har någon svans kan vända sig
hastigt nog.
För det andra torde vi stundom med orätt tillskrifva karakterer
en stor vigt, hvilka hafva uppkommit af sekundära orsaker oberoende
af det naturliga urvalet. Vi böra ihågkomma, att klimat, föda etc.
sannolikt hafva något, kanhända stort direkt inflytande på organi-
sationen; att karakterer uppträda enligt lagen om återgång, att vex-
elverkan är ett vigtigt element vid förändringarna, och slutligen att
det sexuela urvalet ofta har i hög grad modifierat de högre djurens
yttre karakterer för att gifva en hanne någon fördel i striden mot
andra hannar eller att tjusa honan, och karakterer, som erhållas
genom sexuelt urval, kunna öfvergå på båda könen. En modifika-
tion, som på något af ofvannämda sätt kommit till stånd har först
varit utan någon direkt nytta för en art, men har sedan begagnats
af dess afkomlingar under nya lifsvilkor och nya lefnadsvanor.
Om till exempel endast gröna hackspettar funnits och vi icke
kände till de många svarta och brokiga som finnas, så vågar jag
påstå, att vi skulle ansett denna gröna färg vara särdeles lämplig att
dölja denna i träd klättrande fågel för dess fiender och att följaktligen
denna karakter vore af vigt och hade förvärfvats genom det naturliga
urvalet; men i sjelfva verket beror färgen sannolikt till största delen
på det sexuela urvalet. En klättrande palm på Malayiska arkipelagen
stiger upp ända till de högsta trädtoppar med tillhjelp af särskildt
konstruerade hakar, som äro samlade i grenspetsarna, och denna in-
rättning är otvifvelaktigt af största vigt för växten. Men då vi på
många träd, som icke klättra, se liknande hakar, hvilka sannolikt tje-
na till skydd mot betande däggdjur, såsom man har skäl att tro på
grund af de tornklädda arterna i Afrika och Sydamerika, så kunna
hakarna af denna palmart hafva bildats först för detta ändamål och
sedermera begagnats af växten till andra förrättningar, då den un-
dergått vidare modifikationer och blifvit klättrande. Gamens nakna
hud å hufvudet antages i allmänhet såsom en direkt anordning för
att rota i ruttna lik, och detta kan vara förhållandet, eller det kan
möjligen bero på de ruttnande ämnenas direkta inverkan, men vi
skola vara mycket försigtiga i att draga sådana slutsatser, då vi se
huden naken på hufvudet hos kalkonen, som lefver af friska ämnen.
Suturerna i kranierna af unga däggdjur hafva blifvit framhållna så-
som särskildt inrättade för att underhjelpa födseln, och otvifvelak-
tigt underlätta de den, eller äro till och med oundgängliga derför;
men då suturer förekomma äfven hos kranierna af unga fåglar och
reptilier, hvilka blott behöfva bryta ett äggskal, kunna vi antaga att
denna bildning har uppkommit från lagarna för utvecklingen och
sedermera begagnats såsom fördelaktig vid de högre djurens födsel.
Vi veta rakt ingenting om orsakerna till hvarje obetydlig variation
eller individuel afvikelse, och vi känna detta mest, då vi reflektera
öfver olikheter hos raserna af våra husdjur i skilda trakter, särskildt
i de mindre civiliserade trakter, der något metodiskt urval knappt
kommer i fråga. De af vilda folkslag i skilda trakter hållna husdjuren
måste ofta sjelfva skaffa sig sitt uppehälle och äro till en viss grad
beroende af det naturliga urvalet, och individer med ringa olikheter
i konstitution böra trifvas bäst under olika klimat. En god iaktta-
gare berättar, att hos boskapen en viss färg gör dem mera utsatta
för flugorna samt mottagligare för växtgifter, så att färgen äfven på
detta sätt blir föremål för det naturliga urvalets verksamhet. An-
dra observatörer äro öfvertygade om, att ett fuktigt klimat befor-
drar hårväxten och att horn och hår äro ömsesidigt beroende af
hvarandra. Bergraser äro öfverallt olika låglandsraser och en bergig
trakt bör sannolikt inverka på bakre extremiteterna, då dessa mera
tagas i anspråk, jemte möjligen bäckenet; och enligt lagen om ho-
molog variation böra äfven de främre extremiteterna och hufvudet
röna inflytande deraf. Bäckenets skapnad bör genom tryck inverka
på skapnaden af vissa delar hos ungen i moderlifvet, svårigheten att
andas i högre regioner bör, såsom vi hafva skäl att tro, inverka på
bröstkorgens storlek och der kommer också vexelverkan med i spelet.
Verkningarna på hela organismen af bristande öfning jemte öfverflöd
på föda är sannolikt af än större vigt, och såsom Nathusius nyligen
har visat i sitt utmärkta arbete, är detta en hufvudorsak till de stora
förändringar, som svinraserna hafva undergått. Men vår kunskap är
alldeles för ringa, för att vi skulle kunna anställa betraktelser öfver
vigten af de kända och okända orsakerna till föränderlighet; och jag
har gjort dessa anmärkningar blott för att visa, att om vi äro ur
stånd att förklara våra husdjursrasers karakteristiska olikheter, hvil-
ka likväl i allmänhet antagas hafva uppkommit genom vanlig fort-
plantning från en eller några få stamraser, böra vi icke lägga för
mycken vigt på vår bristande kännedom om de verkliga orsaker-
na till analoga skilnader emellan arter. För samma ändamål kan jag
anföra olikheterna mellan menniskoraserna, hvilka äro lika starkt ut-
präglade; något ljus kan uppenbarligen spridas öfver dessa olikheter
med tillhjelp af ett särskildt slag af sexuelt urval, men så vida jag
icke inläte mig i alla detaljer, skulle mitt resonnemang kunna synas
frivolt.
Ändamålsenlighet. Skönhet.
Föregående anmärkningar föranleda mig att säga några ord om den
protest, som några naturforskare nyligen inlagt emot ändamålsen-
lighetsläran, att hvarje bildning i alla enskildheter är af nytta för sin
egare. De tro att många bildningar hafva blifvit skapade blott för
skönhetens skull i menniskors ögon, eller såsom redan nämts blott
för omvexlings skull. Om sådana läror äro sanna, skulle de gifva
dödsstöten åt min teori. Jag medgifver dock fullkomligt, att många
bildningar nu äro af ingen direkt nytta för deras egare, och kanske
aldrig hafva varit af någon fördel för deras stamfäder. Otvifvelaktigt
hafva, såsom nyligen anmärkts, den bestämda verkan af förändrade
vilkor, vexelverkande variation och regress, alla lemnat sina bidrag
till resultatet. Men det vigtigaste är, att hvarje lefvande djur har
fått största delen af sin organisation i arf, och att följaktligen, ehuru
hvar och en helt säkert är väl lämpad för sin plats i naturen, haf-
va många bildningar intet direkt samband med förhandenvarande
lefnadsvanor. Så kunna vi näppeligen tro att höglandsgåsens eller
fregattfågelns simhud är af någon nytta för dessa fåglar; vi kun-
na icke heller tro, att de motsvarande benen i apans arm, hästens
framfot, flädermusens vinge och skälens främre extremiteter äro af
någon särskild nytta för dessa djur. Vi kunna utan fara tillskrif-
va ärftligheten dessa bildningar. Men landgåsens och fregattfågelns
stamfader hade säkerligen lika mycken nytta af sin simhud, som nu
de flesta lefvande vattenfåglar. Så kunna vi tro, att skälens stam-
fader icke egde en fot skapad för simning, utan en fot med fem tår
lämplig till gång och såsom griporgan, och vi kunna vidare våga tro,
att benen i apans, hästens och flädermusens extremiteter hafva gått
i arf från någon gammal stamfader, som hade mera nytta deraf än
dessa djur med deras vidt skilda lefnadsvanor, och att de hafva föl-
jaktligen modifierats genom naturligt urval. Om vi fästa vederbörligt
afseende på den bestämda verkan af förändrade vilkor, korrelation,
regress etc, kunna vi draga den slutsatsen, att hvarje enskildhet i
hvarje lefvande varelses skapnad är antingen nu eller har fordom
varit af nytta, — direkt eller indirekt genom de invecklade lagarna
för utvecklingen.
Beträffande den åsigt, att organiska varelser blifvit skapade skö-
na för menniskors nöje, — en åsigt, som framträdt med anspråk
på sanning och såsom kullstörtande hela min teori, — vill jag först
anmärka, att idéen om ett föremåls skönhet tydligen ligger i men-
niskosjälen, utan afseende på någon verklig egenskap hos det beun-
drade föremålet, och att idéen icke är något medfödt och oförän-
derligt element i menniskosjälen. Vi se detta deruti, att menniskor
af olika ras hafva helt och hållet olika reglor för den skönhet de be-
undra hos sina qvinnor; hvarken en neger eller en kines beundrar
en idealiskt skön kaukasiska. Äfven idéen om pittoresk skönhet hos
scenerier har uppkommit i en nyare tid. En sådan åsigt, att sköna
föremål hafva blifvit skapade för menniskans nöje, innefattar, att
jordytan företedde mindre skönhet innan menniskan fans än sedan
hon uppträdde på skådebanan, hvilket behöfver bevisas. De sköna
volutorna och konsnäckorna från eocenperioden, alla de behagligt
mejslade ammoniterna från sekundärperioden, äro de skapade för att
menniskan århundraden efteråt skall beundra dem i sina samlingar?
Få föremål äro vackrare, än de fina kiselskalen hos diatomaceer-
na; månne dessa skapades för att undersökas och beundras under
mikroskop med starka förstoringar? Skönheten är i detta och mån-
ga andra fall uppenbarligen helt och hållet beroende på symmetrisk
utveckling. Blommor äro bland de vackraste naturalster, och de haf-
va blifvit vackra genom det naturliga urvalet, eller snarare granna i
motsats till de gröna bladen, för att lätt observeras och besökas af
insekter, hvilket underlättar deras befruktning. Jag har dragit den-
na slutsats deraf, att jag funnit som en allmän regel, att en blomma
aldrig har krona med lysande färger, då den befruktas med vindens
tillhjelp. Andra växter åter alstra i allmänhet två slags blommor,
somliga öppna och färgade för att locka till sig insekter, andra slut-
na, färglösa och utan nektar, hvilka derföre aldrig besökas af insekter.
Vi kunna deraf draga den slutsats, att om våra insekter aldrig hade
funnits på jordytan, skulle växtligheten icke blifvit betäckt med skö-
na blommor, utan den skulle blott alstrat sådana enkla blommor,
som vi se på våra furar, ekar, askar och hasselbuskar, på gräs, spe-
nat, fräken och nässlor. Samma resonnemang gäller äfven de flesta
slagen af våra sköna frukter; att ett moget smultron eller körsbär är
lika behagligt för ögat som för gommen är en sak, som hvar och en
vill medgifva. Men denna skönhet tjenar blott såsom vägledning för
fåglar och andra djur, som äta frukterna och sprida fröen. Att detta
är förhållandet sluter jag deraf, att jag hittills i hvarje fall funnit, att
frön, som äro inbäddade i en frukt af något slag, i ett köttigt hölje
med lysande färger eller synbart blott genom en hvit eller svart färg,
alltid spridas genom frukternas förtärande af vissa djur.
Å andra sidan medgifver jag villigt, att ett stort antal husdjur
såsom våra flesta dyrbara fåglar, några fiskar, några däggdjur och en
mängd ståtligt färgade fjärilar och några andra insekter hafva blifvit
sköna för skönhetens skull, men detta har skett icke till menniskans
behag utan genom sexuelt urval, derigenom att de vackrare hannarna
oupphörligen blifvit föredragna af de mindre prydda honorna. Så är
äfven förhållandet med fåglarnas sång. Dertill kunna vi sluta deraf,
att smaken för vackra färger och för musik går genom en stor del af
djurriket. Då honan är lika vackert färgad som hannen, hvilket icke
sällan är fallet bland fåglar och fjärilar, ligger orsaken helt enkelt
deruti, att de färger som förvärfvats genom sexuelt urval hafva gått
i arf på båda könen i stället för på hannarna allena. I vissa fall
deremot har det naturliga urvalet motverkat samlandet af granna
färger på honan för att förminska den fara hon då skulle löpa under
den tid hon rufvar sina ägg.
Det naturliga urvalet kan omöjligen åstadkomma någon modi-
fikation hos en art uteslutande för en annan arts nytta, men igenom
hela naturen begagnar hvarje art oupphörligen till sin fördel andras
skapnad. Men det naturliga urvalet kan bilda former som äro till di-
rekt skada för andra djur och gör det ofta, såsom huggormens tänder
och ichneumons äggläggningsrör, genom hvilket äggen praktiseras in
i andra lefvande insekters kroppar. Om det kunde bevisas, att en
del af någon arts organisation hade bildats uteslutande för en annan
arts nytta, skulle min teori vara tillintetgjord, ty något sådant kunde
det naturliga urvalet icke hafva åstadkommit. Ehuru många sådana
uppgifter finnas i naturhistoriska arbeten, kan jag icke finna ett enda
fall som synes mig vara af någon vigt. Det medgifves, att skalleror-
men har gifttänder till eget försvar och för att döda sitt rof, men
några författare antaga, att den på samma gång har fått skallran till
sin egen skada, nämligen för att varna sitt rof. Lika gerna kunde jag
tro, att katten då den bereder sig till språng kröker svansen för att
varna den lifdömda råttan. Men jag har icke utrymme att här inlåta
mig på detta och andra likartade fall.
Det naturliga urvalet kan icke hos en varelse frambringa något
som är skadligt för honom, ty det naturliga urvalet verkar blott i och
för individens bästa. Intet organ bildas, såsom Paley har anmärkt,
för att förorsaka sin egare någon smärta eller skada. En noggrann
afvägning af den nytta och skada som hvarje del medför visar, att
den på det hela taget är fördelaktig. Om under tidernas lopp och un-
der förändrade lefnadsförhållanden någon del råkar blifva skadlig, så
modifieras den eller också dör varelsen ut, såsom så många myriader
varelser hafva gjort.
Det naturliga urvalet sträfvar blott att göra hvarje varelse så
fullkomlig som möjligt, eller i någon mån fullkomligare än de an-
dra inbyggarna i samma trakt, med hvilka den måste kämpa för sin
tillvaro. Och detta är såsom vi se den grad af fulländning naturen
uppnår. De inhemska naturprodukterna på Nya Zeeland äro till ex-
empel fullkomliga i jemförelse med hvarandra, men de vika nu raskt
tillbaka för de framträngande legionerna af från Europa införda väx-
ter och djur. Det naturliga urvalet kan icke åstadkomma absolut
fullkomlighet, och så vidt vi kunna döma påträffa vi aldrig denna
höga ståndpunkt i naturen. Korrektionen för ljusets aberration är
enligt Müller icke ens fullkomlig hos det mest fulländade organ, men-
niskoögat. Om vårt förnuft leder oss till entusiastisk beundran för
en mängd oefterhärmliga inrättningar i naturen, så säger oss samma
förnuft, ehuru vi kunna lätt misstaga oss å båda sidor, att så mån-
ga andra äro mindre fullkomliga. Kunna vi såsom fullkomlig anse
getingens gadd, hvilken, då den en gång begagnats, icke kan dragas
tillbaka i följd af de bakåt riktade hullingarna, och hvilkens bruk
följaktligen medför insektens ovilkorliga död genom att sönderslita
dess inelfvor?
Om vi antaga, att biens gadd ursprungligen har funnits hos nå-
gon aflägsen stamfader såsom ett borrnings- och sågverktyg, likt det
som finnes hos så många andra medlemmar af samma stora ord-
ning, och att det har blifvit modifieradt, men icke fullkomnadt, och
att giftet, som ursprungligen var ämnadt till helt annat ändamål,
såsom att frambringa galläpplen eller något dylikt, har sedermera
tilltagit i skärpa, så kunna vi måhända förstå, hvarföre gaddens bruk
så ofta förorsakar insektens död; ty om öfverhufvudtaget förmågan
att sticka är nyttig för hela bisamhället, så uppfyller den alla det
naturliga urvalets fordringar, oaktadt den medförer några individers
död. Om vi förvånas öfver det i sanning underbara väderkorn, genom
hvilket många insekthannar finna sina honor, kunna vi då å andra
sidan beundra den ensamt för detta ändamål bestämda produktio-
nen af tusentals drönare, hvilka icke kunna vara samhället till någon
annan nytta, och hvilka till sist slagtas af sina arbetsamma och ster-
ila systrar? Det må vara svårt, men vi måste beundra visens vilda,
instinktlika hat, som drifver henne att döda sina döttrar, de unga
visarna, så snart de äro födda, eller också sjelf duka under i striden,
ty detta sker otvifvelaktigt till samhällets bästa; och moderskärlek
eller modershat, det senare lyckligtvis sällsynt, gäller lika inför den
obevekliga grundsatsen, det naturliga urvalet. Om vi beundra de
sinnrika anordningar, genom hvilka orchideer och många andra väx-
ter befruktas med insekters tillhjelp, kunna vi såsom lika fullkomliga
betrakta våra furar, som måste frambringa täta moln af frömjöl för
att några korn skola af en gynsam vind föras fram till fröämnet?
Sammanfattning. Lagen om typens enhet och existensvilko-
ren innefattas i teorien om det naturliga urvalet.
Vi hafva i detta kapitel behandlat några af de svårigheter och in-
vändningar, som kunna uppställas emot min teori. Många af dem
äro allvarsamma nog, men jag tror att under deras behandling nå-
got ljus har blifvit spridt öfver vissa fakta, hvilka enligt åsigten om
oberoende skapelseakter äro ytterligt dunkla. Vi hafva sett, att arter
icke på hvilken period som helst äro föränderliga i oändlighet, och
att de icke äro hopkedjade genom en mängd öfvergångsformer, dels
emedan det naturliga urvalet verkar ytterst långsamt och på en viss
tid blott på ett ringa antal former, dels emedan det naturliga urvalet
innefattar ett oupphörligen fortgående utrotande af de föregående
formerna och övergångsformerna. Närbeslägtade arter, som nu lefva
på en sammanhängande yta, måste ofta hafva bildats då ytan ej var
sammanhängande och då lifsvilkoren icke märkbart förändrade sig
från den ena delen till den andra. Om två varieteter bildas i två dis-
trikt af samma område, uppkommer ofta en mellanvarietet, lämplig
för en mellanliggande trakt, men af angifna skäl finnes denna inter-
mediära varietet i allmänhet i ringare antal än de två former som
den förenar; de två senare, som finnas i större antal, måste under
en fortgående modifikationsprocess hafva en större fördel öfver den
mindre talrika mellanvarieteten, och komma således att ersätta och
utrota den.
Vi hafva i detta kapitel sett, huru försigtiga vi böra vara i det
antagandet, att de mest olikartade lefnadsvanor icke kunna öfvergå
i hvarandra; att en flädermus till exempel icke skulle kunnat bildas
genom naturligt urval af ett djur, som ursprungligen blott kunde
glida genom luften.
Vi hafva sett, att en art kan under nya lifsvilkor förändra sina
vanor eller mångfaldiga dem och antaga vanor som äro olika dess när-
maste samslägtingars. Deraf kunna vi förstå, om vi tillika ihågkom-
ma, att hvarje organisk varelse försöker att lefva der han kan lefva,
huru det kan finnas en höglandsgås som har simhud mellan tårna, en
hackspett som lefver på marken, en trast som dyker, och en storm-
fågel med lommarnas lefvadsvanor.
Ehuru den tanken, att ett organ så fulländadt som ögat skulle
kunna bildas genom naturligt urval, är mer än tillräcklig att göra
oss vacklande, finnes likväl ingen logisk omöjlighet för att ett organ
under föränderliga lefnadsvilkor genom en lång serie af olika grader,
hvar och en nyttig för sin egare, slutligen kan hinna hvarje tänkbar
grad af fulländning genom naturligt urval. I de fall der vi icke känna
några mellanformer eller öfvergångsstadier, böra vi vara ytterst för-
sigtiga i det antagandet, att inga sådana existerat, ty många organ-
ers och deras mellanformers homologier visa oss, hvilka underbara
förändringar i funktion äro åtminstone möjliga. En simblåsa har till
exempel uppenbarligen förvandlats till en lunga för luftrespiration.
Öfvergångar måste ofta i hög grad hafva underlättats, om samma
organ samtidigt förrättat mycket skilda funktioner och sedan blifvit
helt och hållet eller till en del särskildt lämpadt för en funktion, och
om af två organer, som utfört samma förrättning, det ena blifvit
fulländadt med understöd af det andra.
Vi hafva sett, att ett organ, som hos två från hvarandra vidt skil-
da varelser tjenade till samma ändamål och till utseendet vore nästan
lika, har blifvit särskildt och oberoende bildadt hos båda, men om
sådana organer närmare undersökas, kunna nästan alltid väsentli-
ga skilnader upptäckas i deras bygnad, och detta följer naturligtvis
från grundsatsen om naturligt urval. Å andra sidan gäller såsom en
allmän regel i hela naturen oändlig vexling i bygnad för vinnande af
samma ändamål, och detta följer åter från samma stora grundsats.
I nästan alla fall äro vi allt för okunniga för att kunna påstå, att
en del eller ett organ är af så ringa vigt för en arts välfärd, att mod-
ifikationer i dess bygnad icke hafva kunnat småningom ske genom
naturligt urval. Men vi kunna med tillförsigt antaga, att många mod-
ifikationer som helt och hållet bero på lagarna för utvecklingen och
ursprungligen icke varit af någon fördel för arten, hafva sedermera
användts af de ännu mera modifierade ättlingarna af denna art. Vi
kunna också antaga, att ett organ, som fordom varit af stor vigt,
ofta har bibehållits (såsom svansen af ett vattendjur qvarstår hos
dess afkomlingar, som äro landdjur) ehuru det har blifvit af så ringa
vigt, att det icke i dess nuvarande tillstånd har kunnat förvärfvas
genom det naturliga urvalet — en kraft som verkar blott genom de
bäst utrustade individernas bestånd i kampen för tillvaron.
Det naturliga urvalet åstadkommer ingenting hos en art till utes-
lutande nytta eller skada för en annan, ehuru det väl kan frambringa
delar, organer och afsöndringar, som äro i hög grad nyttiga och till
och med oundgängliga eller i hög grad skadliga för en annan art,
men i alla händelser äro de på samma gång nyttiga för egaren. Det
naturliga urvalet måste i en tätt bebodd trakt verka hufvudsakligen
genom invånarnas täflan med hvarandra och följaktligen åstadkom-
ma fulländning eller styrka i kampen för tillvaron blott i enlighet med
måttstocken för denna trakt. Invånarna på ett område gifva derföre
ofta vika för invånarna i ett annat i allmänhet större område, ty
på ett större område hafva flera individer kunnat existera och flera
olikartade former; kampen har på den grund varit häftigare och for-
dringarna på fullkomlighet hafva derföre blifvit högre. Det naturliga
urvalet åstadkommer icke nödvändigt absolut fullkomlighet, ej heller
kan absolut fullkomlighet någonstädes påträffas, så vidt vi med vår
inskränkta förmåga kunna döma.
Enligt teorien om naturligt urval kunna vi tydligt fatta fulla
betydelsen af den gamla regeln i naturhistorien: ”Natura non fac-
it saltum”. Om vi se blott på de närvarande invånarna i verlden är
denna regel icke korrekt, men om vi innefatta alla de förflutna tider-
nas invånare, kända eller okända, måste den enligt min teori vara
fullkomligt sann.
Det är allmänt erkändt, att alla organiska varelser hafva bildats
enligt två stora lagar — den ena är typens enhet, den andra ex-
istensvilkoren. Med typens enhet menas den öfverensstämmelse i
bygnadens grundplan, som vi se hos organiska varelser af samma
klass, och hvilken är fullkomligt oberoende af deras lefnadsvanor.
Enligt min teori förklaras enheten i typ genom enheten i härkomst.
Uttrycket existensvilkor, som den ryktbare Cuvier så ofta använder,
omfattas tillfullo af principen om naturligt urval. Ty det naturliga
urvalet verkar antingen genom att nu lämpa de varierande delarna af
hvarje varelse efter dess organiska och oorganiska lefnadsvilkor, eller
genom en likartad process som försiggått under längesedan förflutna
tidsperioder; härvid har urvalet ofta biträdts af organers användning
och overksamhet, af de yttre lifsvilkorens direkta inverkan och i alla
fall har det varit beroende af lagarna för utvecklingen. Lagen om ex-
istensvilkoren är derföre den högre, ty genom ärftligheten innesluter
den äfven lagen om typens enhet.
KAPITEL 7
Instinkt.
Instinkter jemförliga med vanor men af olika ursprung. — Grader.
— Bladlöss och myror. — Föränderliga instinkter. — Tama djurs
instinkter, deras ursprung. — Gökens, strutsens och parasitbiens
naturliga instinkter. — Myrors instinkt att göra slafvar. — Kup-
biet, dess instinkt att bygga celler. — Förändringar i instinkt och
kroppsbygnad behöfva icke vara samtidiga. — Svårigheter för teorien
om naturligt urval af instinkter. — Neutrer eller sterila insekter. —
Sammanfattning.
Instinkten har väl kunnat behandlas i de föregående kapitlen,
men jag ansåg det mera passande att behandla detta ämne särskildt,
isynnerhet som en instinkt, så underbar som kupbiets, hvilken drifver
djuret att bygga honingskakor, sannolikt förefaller mången läsare så-
som en svårighet tillräcklig att kullstörta hela teorien. Jag måste på
förhand säga, att jag intet har att skaffa med ursprunget till de förs-
ta själsförmögenheterna, lika litet som med lifvets första ursprung.
Vi skola blott uppehålla oss vid olikheterna i instinkt och andra
själsförmögenheter hos djur inom samma klass.
Jag vill icke försöka definiera ordet instinkt. Det vore lätt att visa,
229
att denna term i allmänhet inbegriper flera särskilda själsyttringar,
men hvar och en förstår hvad som menas, om jag säger, att instinkten
drifver göken att flytta och lägga sina ägg i andra fåglars nästen. En
handling, som vi sjelfva icke skulle kunna utföra utan erfarenhet,
säges i allmänhet vara instinktmässig, om den utföres af ett djur
utan erfarenhet, samt om den utföres af många individer, utan att
de veta för hvad ändamål. Men jag kunde dock visa, att ingen af
dessa karakterer är allmän. En liten dosis af omdöme eller förstånd,
såsom Pierre Huber uttrycker sig, kommer ofta med i spelet äfven
hos djur som stå lågt på naturens skala.
Frédéric Cuvier och flera äldre metafysiker hafva jemfört instink-
ter med vanor. Denna jemförelse gifver, såsom jag tror, en noggrann
förestälning om de gränser för själsverksamheten, inom hvilka en
instinktmässig handling utföres, men icke nödvändigt om dess ur-
sprung. Vi sjelfva äro ju ofta omedvetna om våra vanor, ja stundom
stå de i rak motsats till vår vilja, dock kunna de modifieras af viljan
eller förnuftet. Vanor förbinda sig ofta med andra vanor eller med
vissa tidsperioder eller med vissa kroppstillstånd. En gång förvärf-
vade qvarstå de ofta hela lifvet igenom. Flera andra likheter emellan
instinkt och vana kunde uppvisas. Liksom vid upprepandet af en
välkänd melodi, så följa äfven vid instinkten den ena handlingen på
den andra genom ett slags rytm; om en person afbrytes i en sång
eller vid framsägandet af någonting utantill, tvingas han i allmän-
het att gå tillbaka för att återfinna sin vanliga tankegång. Sådant
observerade P. Huber hos en löfmask, som spinner ett slags mycket
sammansatt hängmatta; om han tog en sådan löfmask, som hade
fullbordat sin matta till exempel till sjette portionen, och lade den
i en matta, af hvilken blott tre portioner voro färdiga, så gjorde
masken helt enkelt om fjerde, femte och sjette portionerna. Men om
en mask togs ur en matta, förfärdigad till exempel till tredje portio-
nen och lades i en annan, af hvilken till och med sjette portionen var
färdig, så att en god del arbete redan var undangjord, så långt ifrån
att inse fördelen deraf blef masken mycket förvirrad, och för att full-
borda sin matta tycktes den tvingad att börja arbetet ifrån tredje
portionen, der den hade slutat, och försökte på detta sätt fullborda
det redan färdiggjorda arbetet.
Om vi antaga, att en genom vana antagen handling går i arf —
och jag tror, att detta kan bevisas stundom vara förhållandet —
så blir likheten emellan instinkten och det som ursprungligen var en
vana så stor, att de knappt kunna skiljas. Om Mozart i stället för att
spela piano vid tre års ålder med ovanligt liten öfning, hade spelat
en melodi utan någon föregående öfning, skulle man säkerligen sagt,
att han gjort det instinktmässigt. Men det vore ett stort misstag
att antaga, att flertalet instinkter blifvit förvärfvade genom vana
under en generation och sedan gått i arf på följande generationer.
Det kan klart bevisas, att de mest underbara instinkter vi känna,
nämligen kupbiets och många myrors, omöjligen kunnat förvärfvas
genom vana.
Det medgifves allmänt, att instinkter äro likaså vigtiga för hvar-
je arts välfärd under dess nuvarande lefnadsvilkor som kroppsbyg-
naden. Under förändrade lefnadsförhållanden är det åtminstone möjligt,
att små modifikationer i instinkterna äro af nytta för en art, och om
det kan visas att instinkten kan variera aldrig så litet, kan jag icke se
någon svårighet för det naturliga urvalet att skydda och småningom
samla förändringar i instinkt till hvilken grad som helst, som är
fördelaktig. På detta sätt hafva, såsom jag tror, alla de mest inveck-
lade och underbara instinkter uppkommit. Likasom modifikationer i
kroppsbildning härröra från och ökas genom användning eller vana
och minskas eller försvinna under overksamhet, så tillgår det sanno-
likt äfven med instinkterna. Men jag tror att vanans verkningar äro
af fullkomligt underordnad vigt i jemförelse med verkningarna af det
naturliga urvalet på hvad man kan kalla instinkternas spontana vari-
ation, — det är på variationer, som åstadkommas af samma okända
orsaker, som hafva till följd små afvikelser i kroppsbildning.
Ingen sammansatt instinkt kan framkallas genom naturligt ur-
val, annat än genom en långsam och gradvis accumulation af talri-
ka, små, men fördelaktiga variationer. Såsom förhållandet var med
kroppsbildningen, så böra vi äfven här i naturen finna icke de verkli-
ga öfvergångsstadier genom hvilka hvarje sammansatt instinkt blifvit
förvärfvad — ty dessa kunna finnas blott hos hvarje arts förfäder —
men vi böra hos sidolinierna af samma härstamning finna spår till
sådana öfvergångar, eller vi böra åtminstone vara i stånd att visa, att
öfvergångar äro möjliga, och detta kunna vi också. Oaktadt djurens
instinkter hafva blifvit blott obetydligt studerade med undantag af i
Europa och Nordamerika, och ehuru vi alldeles icke känna de utdöda
djurarternas instinkter, har jag dock blifvit öfverraskad af att finna,
huru många grader af instinkt kunna upptäckas ända till de mest
sammansatta. Förändringar i instinkter kunna stundom underlättas
derigenom, att samma art har olika instinkter under olika perioder
af sitt lif eller på olika årstider eller under olika yttre förhållanden, i
hvilket fall antingen den ena eller den andra instinkten kan bibehål-
las genom naturligt urval. Och vi kunna visa, att sådana exempel
på olikhet i instinkt hos samma art förekomma i naturen.
Såsom förhållandet äfven var med kroppsbildning, så är äfven i
enlighet med min teori instinkten hos hvarje art nyttig för densam-
ma, men har aldrig så vidt vi kunna döma framkallats uteslutande
för andras nytta. Ett af de tydligaste exempel som jag känner på
djur, som uträtta något, såsom det tyckes, uteslutande för andras
bästa, skulle vara bladlössen, som frivilligt öfverlemna sina söta af-
söndringar åt myrorna, hvilket Huber först observerat; att de göra
det frivilligt, visa följande fakta. Jag aflägsnade alla myror från en
grupp af omkring ett dussin bladlöss på en växt och hindrade deras
sammanträffande i flera timmar. Efter denna tids förlopp märkte
jag, att bladlössen behöfde afgifva sin saft. Jag observerade dem un-
der någon tid genom lupp, men ingen lemnade någon afsöndring; jag
kitlade och strök dem med ett hårstrå, på samma sätt som myror-
na bruka göra med sina antenner, men de lemnade ändå icke någon
afsöndring. Derefter släpte jag till dem en myra och den tycktes
genast märka hvilken rik flock den hade upptäckt; den begynte då
med sina antenner stryka på abdomen af först den ena och sedan
den andra af bladlössen och så snart hvar och en kände antennen,
lyfte hon omedelbarligen upp sin abdomen och gaf ifrån sig en klar
droppe söt saft, som myran med begärlighet uppsög. Äfven de helt
unga bladlössen förhöllo sig alldeles lika, hvilket visade, att handlin-
gen var rent instinktmässig och icke resultatet af någon erfarenhet.
Det är säkert enligt Hubers iakttagelser, att bladlössen icke hysa nå-
gon obenägenhet mot myrorna; om de senare icke finnas till hands,
tvingas de till slut att ge ifrån sig sin afsöndring. Men då denna är
särdeles klibbig, är det otvifvelaktigt en beqvämlighet för bladlössen,
att den bortskaffas; derföre är det sannolikt, att afsöndringen icke
sker uteslutande till myrornas fördel. Ehuru det icke finnes något
bevis på, att något djur utför någon handling uteslutande till en an-
nan arts bästa, försöker dock hvar och en att begagna till sin fördel
andras instinkter, likasom hvar och en drager nytta af andra arters
svagare kroppsbygnad. Vissa instinkter kunna på detta sätt betrak-
tas såsom mindre fullkomliga, men då denna och andra frågor icke
kunna behandlas utan att ingå i detaljer, förbigår jag dem här.
Då en viss grad af variation i instinkter under naturtillståndet
och sådana variationers ärftlighet äro oundgängliga för det naturliga
urvalets verksamhet, så vore det af nöden, att här så många exem-
pel som möjligt anfördes; men brist på utrymme gör det omöjligt.
Jag kan blott försäkra, att instinkter variera; så varierar till exempel
vandringsinstinkten både i utsträckning och riktning och kan stun-
dom helt och hållet upphöra. Så är äfven förhållandet med fåglarnas
nästen, hvilka variera delvis, beroende af de valda lägenheterna och
af naturen och temperaturen i den bebodda trakten, och ofta af för
oss alldeles okända orsaker. Audubon har anfört flera märkvärdi-
ga exempel på skilnaden i samma arts nästen i de norra och södra
Förenta Staterna. Man har frågat: om instinkterna äro föränderliga,
hvarföre har icke biet fått förmåga att nyttja annat bygnadsmate-
rial, då vax fattas? Men hvad annat material kunde bien använda?
Jag har sett dem arbeta med vax, som varit försatt med konsjonell
eller med fett. Andrew Knight iakttog, att hans bin i stället för att
med möda samla pollenkorn begagnade ett kitt af vax och terpentin,
hvarmed han hade betäckt några barklösa träd. Det har nyligen
blifvit visadt, att bin i stället för att söka blommor för frömjölet
gerna begagna ett helt annat ämne nämligen hafremjöl. — Fruktan
för en viss fiende är helt säkert en instinktmässig egenskap, såsom
man kan se hos fågelungar, ehuru den stärkes af erfarenheten och
genom iakttagelse af den fruktan andra djur hysa för samma fiende.
Djur som bebo aflägsna öar hysa ingen fruktan för menniskan och
förvärfva den blott småningom, såsom jag har visat på ett annat
ställe, och derpå se vi äfven ett exempel i England deruti, att de
stora fåglarna äro vida mera vilda än de små, ty de stora fåglarna
hafva blifvit mest förföljda af menniskorna. Vi kunna med tillförsigt
antaga de större fåglarnas vildhet bero på denna orsak, ty på en
obebodd ö äro stora fåglar icke mera rädda än små, och skatan, så
skygg i England, är tam i Norge liksom kråkan i Egypten.
Att själsegenskaperna hos djur af samma slag födda i naturtill-
ståndet variera mycket, kunde visas med många fakta. Flera fall
kunde också anföras på tillfälliga och sällsamma vanor hos djur,
hvilka om de äro fördelaktiga för arterna kunna genom naturligt
urval gifva upphof till nya instinkter. Men jag inser väl, att dessa
allmänna påståenden utan detaljerade fakta göra blott svag verkan
på läsaren. Jag kan blott upprepa min försäkran, att jag icke talar
utan tydliga bevis.
Ärfda förändringar i vanor eller instinkt hos tämda djur.
Möjligheten eller till och med sannolikheten af ärfda förändringar
i instinkt i ett naturtillstånd skall framträda starkare, om vi i kor-
thet betrakta några få fall under tama tillståndet. Vi skola på detta
sätt vara i stånd att se, hvilken rol vana och urval af så kallade
tillfälliga eller spontana variationer hafva spelat vid modifieringen
af våra husdjurs själsegenskaper. Det är bekant huru mycket husd-
juren variera till själsegenskaper. Af kattor till exempel fångar den
ena endast råttor, den andra möss, och dessa egenskaper gå i arf,
såsom kändt är. Enligt S:t John hemförde en katt alltid vildfågel, en
annan harar eller kaniner, och en annan jagade i sumpig mark och
fångade nattetid snäppor och beckasiner. En mängd egendomliga ex-
empel kunde anföras på ärftligheten af flera olikheter i sinnesart och
smak eller benägenhet för de besynnerligaste knep, i förening med
vissa sinnesstämningar eller tidsperioder. Låt oss betrakta de olika
hundraserna; vi kunna icke betvifla, att unga rapphönshundar (jag
har sjelf sett ett slående exempel) stundom första gången de äro ute
gå framför och till och med bistå andra äldre hundar; egenskapen att
drifva upp vildbråd är säkerligen till en viss grad ärftlig hos raser som
äro dresserade dertill, och benägenheten att springa rundt omkring
fårhjorden i stället för vid sidan går äfvenledes i arf hos fårhundar.
Jag kan icke finna, att dessa handlingar, utförda utan erfarenhet af
de unga och nästan på samma sätt af hvarje individ, och med brin-
nande lust af hvarje ras och utan kännedom om ändamålet — ty
den unga rapphönshunden vet lika så litet, att han genom att stå
hjelper sin herre, som den hvita fjärilen vet hvarföre han lägger sina
ägg på kålbladen — jag kan icke finna, att dessa handlingar skilja
sig väsentligt från verkliga instinkter. Om vi såge en varg, ung och
utan dressyr, så snart den vädrat sitt rof, stå orörlig som en bildstod
och sedan med en egendomlig hållning sakta smyga framåt, och en
annan varg springa omkring en hjord af rådjur i stället för vid sidan
af dem och drifva dem till en aflägsen punkt, skulle vi helt säkert
kalla dessa handlingar instinktmässiga. Tama instinkter, såsom man
kunde kalla dem, äro säkerligen vida mindre fixa och oföränderliga
än naturliga instinkter, men de hafva stått under inverkan af ett
vida mindre strängt urval och hafva gått i arf under en ojemförligt
kortare period och under mindre oförändrade lefnadsförhållanden.
Huru strängt dessa tama instinkter, vanor och böjelser gå i arf
och huru egendomligt de blandas, visas väl då skilda hundraser
kroaseras. Sålunda är det bekant, att en kroasering med bulldoggen
har under många generationer inverkat på vindthundens mod och
uthållighet, och en kroasering med en vindthund har gifvit en hel
familj af fårhundar en böjelse att jaga harar. Dessa tama instinkter,
på detta sätt pröfvade genom kroasering, likna naturliga instinkter,
hvilka på likartadt sätt blifva egendomligt blandade och under en
lång tid visa spår af båda föräldrarnas instinkter. Le Roy beskrifver
till exempel en hund, hvars farfar var en varg och denna hund visade
spår af sin vilda härkomst blott på ett sätt, nämligen att han icke
gick i rät linie till sin herre, då denne ropade honom.
Tama instinkter betecknas stundom såsom handlingar, hvilka
hafva blifvit ärfda blott från en länge fortsatt och tvungen vana, men
detta är icke sant. Ingen skulle väl någonsin hafva tänkt på att lära,
eller kunde hafva lärt tumletten att tumla — en handling, hvilken
jag har sett utföras af unga fåglar, hvilka aldrig sett en dufva tumla.
Vi kunna tänka oss, att någon dufva visade en svag böjelse för denna
sällsamma vana, och att ett länge fortsatt urval af de bästa individer
under på hvarandra följande generationer har gjort tumletterna till
hvad de nu äro, och nära Glasgow finnas hustumletter, såsom jag
har hört af Mr Brent, hvilka icke kunna flyga aderton tum utan att
tumla om. Man kan betvifla, att någon skulle tänkt på att lära en
hund göra stånd, om icke någon hade af naturen visat benägenhet
dertill, och man känner att detta tillfälligtvis inträffar, såsom jag såg
en gång hos en ren gräfsvinshund; ”ståndet” är i mångas tanke blott
en förlängning af det uppehåll ett djur gör, då det bereder sig att
störta öfver sitt rof. Så snart en böjelse att göra stånd en gång visat
sig, fullbordades verket snart genom metodiskt urval och de ärfda
verkningarna af dressyr hos hvar och en af de följande generationer-
na, och ett omedvetet urval fortgår ännu, derigenom att hvar och en
jägare utan afsigt att förädla rasen försöker skaffa sig de hundar som
jaga bäst och bäst göra stånd. Å andra sidan har i många fall vanan
gjort tillfyllest. Intet djur är väl i de flesta fall svårare att tämja
än den vilda kaninens ungar, och intet djur är väl tamare än den
tama kaninens ungar, men jag kan näppeligen antaga, att de tama
kaninerna blifvit utvalda blott för deras tamhet och derföre måste
vi tro, att åtminstone största delen af den ärfda förändringen från
ytterlig vildhet till ytterlig tamhet beror på vana och en långvarig
sträng fångenskap.
Naturliga instinkter gå förlorade i tama tillståndet. Ett märkvärdigt
exempel derpå se vi hos de hönsraser, hvilka sällan eller aldrig vilja
ligga på sina ägg. Det är blott den dagliga vanan som hindrar oss att
se, i huru hög grad våra husdjurs själsegenskaper beständigt blifvit
modifierade. Det är knappt möjligt att betvifla, att menniskans till-
gifvenhet har blifvit instinktmässig hos hunden. Alla vargar, räf-
var, schakaler och arter af kattslägtet äro då de hållas tama mycket
benägna att angripa höns, får och svin, och denna benägenhet har
äfven visat sig obotlig hos hundar, hvilka som ungar blifvit hemförda
från trakter, der vildarna icke hålla sådana djur tama, såsom Elds-
landet och Australien. Å andra sidan, huru sällan behöfver man lära
våra tama hundar äfven då de äro helt unga, att icke anfalla höns,
får och svin! Otvifvelaktigt göra de någon gång ett sådant anfall,
men då få de stryk, och om de äro oförbätterliga, så dödas de, och
på detta sätt har vana och till en viss grad urval sannolikt bidragit
till att genom arf civilisera våra hundar. Å andra sidan hafva ky-
cklingar helt och hållet genom vana förlorat den rädsla för hundar
och kattor som otvifvelaktigt ursprungligen varit instinkt hos dem.
Kapten Hutton har berättat för mig, att de unga kycklingarna af
stamarten Gallus Bankiva, som man låter kläckas af en vanlig höna,
i början äro fullkomligt vilda, och så är äfven förhållandet med de
unga fasaner i England, som man låtit en höna kläcka. Kycklingarna
hafva visserligen icke förlorat all rädsla, blott för hundar och kattor;
ty om hönan genom sitt kacklande tillkännagifver någon fara, springa
de ifrån hennes skydd och dölja sig i kringliggande gräs eller snår;
så göra isynnerhet kalkonerna och det sker tydligen instinktmässigt
för att lemna modern tillfälle att fly, såsom vi se hos vilda fåglar,
som lefva på marken. Men denna instinkt, som qvarstår hos våra
kycklingar, har blifvit onyttig, då hönan i följd af bristande öfning
nästan helt och hållet förlorat förmågan att flyga.
Häraf kunna vi draga den slutsatsen, att under tämjningen in-
stinkter blifvit förvärfvade och naturliga instinkter gått förlorade
dels genom vana och dels genom menniskans under flera generationer
fortgående accumulativa urval af särskilda böjelser och egenskaper,
hvilka ursprungligen uppträdde såsom hvad vi i vår okunnighet kalla
slump. I vissa fall har en tvungen vana allena varit tillräcklig att ås-
tadkomma ärfda förändringar i själsegenskaper, i andra fall har en
tvungen vana gjort ingenting och allt är resultatet af urval, både
metodiskt och omedvetet, men i de flesta fall hafva vana och urval
sannolikt verkat gemensamt.
Naturliga instinkter.
Huru instinkten i naturtillståndet modifieras genom urval, kunna vi
måhända bäst förstå genom att betrakta några få speciela fall. Jag
vill välja blott tre af dem, som jag i ett kommande arbete ämnar
behandla, nämligen den instinkt, som drifver göken att lägga sina
ägg i andra fåglars bon; den instinkt, som drifver vissa myror att
göra slafvar, och biens instinkt att bygga celler. Dessa två sistnäm-
da instinkter hafva i allmänhet och det med rätta af naturforskare
betraktats såsom de underbaraste kända exempel af instinkt.
Gökens instinkt. Några naturforskare antaga, att den mera omedel-
bara orsaken till gökens instinkt är den omständigheten, att honan
lägger sina ägg icke för hvarje dag utan med två eller tre dagars
mellantid, så att, om hon skulle bygga sitt eget näste och sjelf lig-
ga på sina ägg, i samma näste skulle finnas ägg och ungar af olika
ålder, så vida hon icke skulle dröja med liggningen tills alla ägg
voro värpta. Om så vore förhållandet, skulle liggnings- och kläck-
ningsprocessen bli särdeles lång, hvilket vore olämpligt, då göken
flyttar temligen tidigt, och de först kläckta ungarna skulle få uppfö-
das af hannen allena. Men den amerikanska göken befinner sig just
i denna belägenhet, ty den har sitt eget bo och har på samma gång
ägg och ungar, som utkläckas efter hand. Man har både påstått och
förnekat, att den amerikanska göken tillfälligtvis lägger sina ägg i
andra fåglars nästen, men jag har nyligen hört af doktor Merrell,
att han en gång i Illinois fann en ung gök och en ung skrika i ett
bo, som tillhörde en nötskrika (Garrulus cristatus) och då de båda
voro fullfjädrade, kunde något misstag svårligen begås. Jag kunde
också gifva flera exempel på åtskilliga fåglar, som tillfälligtvis lägga
sina ägg i andra fåglars bon. Låt oss nu antaga, att den gamla stam-
fadern till vår europeiska gök hade den amerikanska gökens vanor
och att den tillfälligtvis lade ett ägg i en annan fågels näste. Om
den gamla fågeln hade någon fördel af denna tillfälliga vana genom
att kunna flytta tidigare eller af någon annan orsak, eller om den un-
ga blef kraftigare genom att draga nytta af en annan arts missledda
instinkt, än om han blifvit kläckt af sin egen moder, hvilken skulle
varit besvärad af att på samma gång hafva ägg och ungar af oli-
ka ålder, så skulle antingen den gamla eller den unga vinna derpå.
Analogien gifver oss anledning att tro, att de så uppfödda ungarna
skulle kunna antaga moderns tillfälliga och afvikande vanor och i
sin tur lägga sina ägg i andra fåglars bon och sålunda få sina un-
gar bättre uppfostrade. Genom en fortsatt likartad process tror jag
gökens besynnerliga instinkt hafva uppkommit. Man har också nyli-
gen påstått, att göken tillfälligtvis lägger sina ägg på bara marken,
kläcker dem och uppföder sina ungar; denna sällsynta och sällsamma
händelse är tydligen ett fall af återgång till den längesedan förlorade
ursprungliga instinkten att bygga bon.
Man har invändt, att jag icke anmärkt andra instinkter hos göken,
hvilka med orätt påstås stå i nödvändigt sammanhang härmed. Men
spekulationen öfver en instinkt känd blott hos en enda art är i alla
fall onyttig, ty vi hafva inga fakta till vägledning. Ända in i nyaste
tider hafva blott den europeiska och den icke parasitiska amerikan-
ska gökens instinkter varit kända, men tack vare mr E. Ramsays
iakttagelser känna vi nu något om tre australiska arter, som lägga
sina ägg i andra fåglars nästen. De vigtigaste punkterna äro tre:
först att göken med få undantag lägger blott ett ägg i ett näste, så
att den stora och glupska ungen må kunna få riklig föda; vidare att
äggen äro märkvärdigt små, icke större än lärkans, som är ungefär
en fjerdedel så stor som göken. För det tredje har den unga göken
strax efter födelsen instinkten, styrkan och en väl skapad näbb att
utkasta sina fosterbröder, hvilka då dö af köld och hunger. Man har
djerft påstått, att detta är en välvillig anordning, så att den unga
göken kan få tillräcklig föda och hans fosterbröder dö innan de fått
för mycken känsla.
Vi skola nu vända oss till de australiska arterna; ehuru dessa
fåglar i allmänhet lägga blott ett ägg i ett bo, är det icke sällsynt
att finna två till tre ägg i samma näste. Bronsgökens ägg variera
mycket i storlek från åtta till tio linier i längd. Om det hade varit
någon fördel för denna art att hafva ännu mindre ägg för att bedraga
sina fosterföräldrar eller, hvilket är mera sannolikt, att kläckas på
kortare tid (ty man påstår att äggens storlek och liggningstiden stå
i ett visst förhållande till hvarandra), så är det icke svårt att tro,
att en ras eller art har kunnat bildas, som skulle lagt allt mindre
och mindre ägg, ty dessa skulle med större säkerhet blifvit kläckta
och uppfödda. Mr Ramsay anmärker, att två af de australiska gökar-
na, om de lägga sina ägg i ett öppet bo, visa ett afgjordt företräde
åt sådana bon, som innehålla ägg af lika färg med deras egna. De
europeiska arterna visa säkerligen en viss tendens till en likartad in-
stinkt, men vika icke sällan ifrån den, och lägga sina mörka och blekt
färgade ägg i löfsångarens bon med dess ljusa grönblå ägg. Hade vår
gök oföränderligen visat denna instinkt, skulle den säkerligen räk-
nats till de andra, hvilka såsom det antages äro förvärfvade; den
australiska bronsgökens ägg variera enligt Ramsay utomordentligt i
färg; så att i detta hänseende likasom i storlek det naturliga urvalet
helt säkert har kunnat befästa någon fördelaktig variation.
Man påstår, såsom vi hafva nämt, att de unga gökarna utkasta
sina fosterbröder, men angående denna sak bör anmärkas, att mr
Gould, som har fästat särskild uppmärksamhet på detta ämne, är
öfvertygad om att denna tro är ett misstag. Han försäkrar, att de
unga fåglarna utkastas i allmänhet under de tre första dagarna, då
gökungen ännu är alldeles maktlös; han påstår, att gökungen genom
sitt skrik eller på något annat sätt utöfvar ett sådant välde öfver sina
fosterföräldrar, att de ge honom allena någon föda, så att de andra
hungra ihjäl och sedan kastas ut af de gamla fåglarna liksom äg-
gskalen eller exkrementerna. Han medgifver likväl, att gökungen, då
den blifvit äldre och starkare, kan hafva kraft och kanske instinkt att
kasta ut sina fosterbröder, om de lyckas undgå hungersdöden under
de första dagarna efter födseln. Mr Ramsay har kommit till samma
slutsats angående de australiska arterna: han påstår, att gökungen
är i början ett litet fett, hjelplöst kreatur, men ”då han växer hastigt,
fyller han snart upp hela boet och dess olyckliga följeslagare, antin-
gen qväfda af dess tyngd eller uthungrade genom dess glupskhet,
utkastas af föräldrarna”. Icke destomindre finnas så många bevis
både gamla och nya att göken utkastar sina fosterbröder, att det
näppeligen kan betviflas. Om det nu är af stor vigt för den unga
göken att få så mycken föda som möjligt strax efter födseln, kan jag
icke finna någon omöjlighet för, att den genom flera generationer
kan förvärfva den vana, den styrka, den skapnad, som är bäst tjen-
lig för fosterbrödernas utkastande; ty de gökungar, som hade denna
vana och denna skapnad skulle bli bäst födda och säkrast uppfos-
trade. Jag kan icke finna större omöjlighet deruti än att fågelungar
förvärfva instinkten att bryta äggskalet och sina temporära hårda
spetsar på näbbarna för detta ändamål — eller att ormungar i sina
öfverkäkar få en bortfallande skarp tand för att skära igenom det
sega äggskalet, såsom Owen har anmärkt. Ty om hvarje del är un-
derkastad individuel variation vid någon ålder och variationerna gå
i arf i motsvarande ålder — satser som icke kunna bestridas — så
kunna ungens instinkter och skapnad modifieras lika väl som den
fullväxtes, och båda fallen måste stå och falla med hela teorien om
det naturliga urvalet.
Denna vana, att tillfälligtvis lägga sina ägg i andra fåglars bon
antingen af samma eller olika arter, är icke ovanlig hos hönsfåglarna
och detta förklarar måhända ursprunget till en egendomlig instinkt
hos en närbeslägtad grupp, strutsarna. Ty flera strutshonor förena
sig och lägga först några få ägg i ett näste och sedan i ett annat, och
dessa kläckas af hannarna. Denna instinkt kan sannolikt förklaras
af det faktum, att honorna lägga ett stort antal ägg, men likasom
göken med två eller tre dagars mellantid. Den amerikanska strutsens
instinkt har likväl icke blifvit fullkomnad, ty ett stort antal ägg ligga
strödda på slätterna, så att jag på en dag uppsamlade icke mindre
än tjugu öfvergifna och förderfvade ägg.
Många bin äro parasitiska och lägga regelbundet sina ägg i an-
dra bins bon. Detta är mera anmärkningsvärdt än gökens instinkt, ty
dessa bin hafva icke blott sina instinkter utan äfven sin kroppsbild-
ning modifierade i öfverensstämmelse med sina parasitiska vanor, ty
de ega icke de pollensamlande organerna, hvilka varit oumbärliga,
om de måst samla föda åt sina ungar. Några arter af Sphegidæ (get-
ingliknande insekter) äro på samma sätt parasitiska på andra arter;
Tachytes nigra gör i allmänhet sin egen håla och förser den med byte
för sina egna larver, men M. Fabre har dock nyligen gifvit oss anled-
ning att tro, att, om denna insekt finner en håla redan färdiggjord
och provianterad af en annan geting, han begagnar prisen och blifver
för tillfället parasit. I detta fall, såsom i det antagna exemplet om
göken, kan jag ej se någon svårighet för det naturliga urvalet att göra
en tillfällig vana permanent, om den är af nytta för arten och om
insekten, hvars näste och förråd på detta nedriga vis tages i beslag,
icke derigenom dör ut.
Myrans instinkt att göra slafvar. Denna märkvärdiga instinkt up-
ptäcktes först hos Formica (Polyerges) rufescens af Pierre Huber, om
möjligt skarpare observatör än fadern. Denna myra är helt och hållet
beroende af sina slafvar; utan deras tillhjelp skulle arten säkerligen
dö ut på ett enda år. Hannarna och de fruktsamma honorna arbeta
alldeles icke, och arbetarna eller de sterila honorna, så energiska och
modiga de än äro i slaffångst, göra aldrig någonting annat. De äro
odugliga att bygga sina egna bon och uppföda sina egna larver. Då
de gamla nästena befinnas olämpliga och de behöfva flytta, är det
slafvarna som bestämma flyttningen, och de rent af bära sina herrar
emellan käkarna. Så ytterligt hjelplösa äro husbönderna, att då Hu-
ber instängde trettio af dem utan någon slaf men med rikligt förråd
af deras mest omtyckta födoämnen och med deras egna larver och
puppor, hvilka borde egga dem till arbete, gjorde de ingenting; de
kunde icke en gång föda sig sjelfva och många omkommo af hunger.
Huber insläpte då en enda slaf (F. fusca), som genast grep verket
an, födde och räddade de öfverlefvande, bygde några celler, vårdade
larverna och stälde allt till rätta. Hvad finnes väl utomordentligare
än dessa fakta? Om vi icke kände någon annan myra med samma
instinkt, skulle det varit hopplöst att spekulera öfver, huru en så
underbar instinkt kunnat få en sådan fulländning.
Hos en annan art, Formica sanguinea, upptäckte P. Huber likaledes
samma instinkt. Denna art finnes i södra delarna af England, och
dess vanor hafva blifvit studerade af mr F. Smith, vid British Muse-
um, hvilken jag är mycken tack skyldig för upplysningar i detta och
andra ämnen. Ehuru fullt litande på Hubers och Smiths försäkringar
kunde jag icke frigöra mig ifrån något tvifvel då jag skulle inlåta mig
på detta ämne, och det bör väl ursäktas hvar och en om han betvi-
flar sanningen af en så utomordentlig och förhatlig instinkt som den
att göra slafvar. Derföre vill jag något i detalj anföra de iakttagelser
jag gjort. Jag öppnade fjorton bon tillhöriga Formica sanguinea och
fann ett ringa antal slafvar i hvarje. Hannar och fruktsamma honor
af slafarten (F. fusca) finnas blott i deras egna samhällen och hafva
aldrig observerats i den andra artens bon. Slafvarna äro svarta och
icke hälften så stora som deras röda husbönder, så att kontrasten i
deras utseende är stor. Om boet svagt rubbas, komma slafvarna ut
och äro likasom deras herrar mycket oroliga och försvara boet; om
boet bringas i större oordning och larver och puppor komma i dagen,
arbeta slafvarna ifrigt jemte sina herrar att bära dem bort till någon
säker plats. Deraf är klart, att slafvarna känna sig fullkomligt såsom
hemma hos sig. Under Juni och Juli månader har jag under tre år å
rad i flera timmar observerat flera bon i Surrey och Sussex och såg
aldrig någon slaf gå hvarken ut eller in. Då slafvarna under dessa må-
nader äro mycket få till antal, tänkte jag, att de förhålla sig olika då
de äro talrikare; men mr Smith upplyser mig, att han har observerat
nästena på olika timmar under Maj, Juni och Augusti både i Surrey
och Hampshire och har aldrig sett slafvar hvarken gå ut eller in i
boet, oaktadt de i Augusti äro mycket talrika. Han betraktar dem
derföre såsom husslafvar. Herrarna deremot ses oupphörligen bära in
materialier för boet och föda af alla slag. År 1860 i Juli månad kom
jag likväl till ett samhälle med en ovanligt stor mängd slafvar och
jag såg några få slafvar i sällskap med sina herrar lemna boet och
gå samma väg till en hög skotsk tall på 25 alnars afstånd, hvilken de
gemensamt bestego sannolikt för att söka bladlöss eller sköldlöss. En-
ligt Huber, som hade rikligt tillfälle till iakttagelser, arbeta slafvarna
i Schweitz tillsammans med husbönderna vid boens uppbyggande,
och de allena öppna och stänga dörrarna morgon och afton, men
såsom Huber uttryckligen anmärker, deras hufvudsakliga sysselsät-
tning är att söka bladlöss. Denna skilnad i vanor hos husbönder och
slafvar i de båda länderna beror blott derpå, att slafvarna fångas i
större antal i Schweitz än i England.
En dag var jag nog lycklig att bevittna en flyttning af F. san-
guinea från ett bo till ett annat, och det var ett särdeles interessant
skådespel att se herrarna omsorgsfullt bära sina slafvar emellan sina
käkar i stället för att bäras af dem, såsom förhållandet är med F.
rufescens. En annan dag observerade jag till min förvåning ungefär
ett tjog myror af F. sanguinea gå omkring på samma fläck tydligen
icke för att söka föda; de närmade sig en oberoende koloni af slafmy-
ror (F. fusca) och blefvo kraftigt tillbakadrifna; stundom hängde sig
trenne af dessa myror på sina angripares ben. De sednare dödade
obarmhertigt sina små motståndare och buro deras lik såsom föda
hem till sitt bo på tjugunio alnars afstånd; men de lyckades icke få
några puppor att uppfostra till slafvar. Jag gräfde upp några pup-
por af F. fusca från en annan myrstack och lade dem ned på bara
marken nära stridsplatsen; dessa anammades med begärlighet och
fördes bort af tyrannerna, som kanhända inbillade sig, att de slutli-
gen blifvit segrare i sista striden.
På samma gång lade jag på samma plats några puppor af en
annan art, F. flava med några få fullväxta af dessa små gula my-
ror ännu fasthängande vid fragmenten af sitt gamla bo. Denna art
begagnas stundom ehuru sällan till slafvar, såsom M:r Smith har
beskrifvit. Ehuru arten är så liten, är den mycket modig och jag
har sett den djerft anfalla andra myror. En gång fann jag till min
förvåning en oberoende koloni af F. flava under en sten bredvid ett
bo tillhörande F. sanguinea och då jag af en händelse bragte båda
boen i oordning anföllo de små myrorna sina stora grannar med ett
förvånande mod. Jag var nyfiken att få veta, om F. sanguinea kunde
skilja pupporna af F. fusca, som de vanligen begagna till slafvar från
pupporna af den lilla vilda F. flava, som de sällan taga till fånga,
och det var klart, att de genast skilde dem. Ty vi hafva sett, att de
begärligt och ögonblickligen grepo pupporna af F. fusca, hvaremot
de blefvo mycket förskräckta, då de kommo i närheten af pupporna
af F. flava eller till och med blotta jorden från deras bo, så att de
genast sprungo sin väg, men efter ungefär en qvarts timma, så snart
de små gula myrorna hade krupit bort, togo de mod till sig och buro
bort pupporna.
En afton besökte jag en annan koloni af F. sanguinea och fann
ett antal af dessa myror på hemvägen med lik af F. fusca (hvilket
bevisade att det icke var någon flyttning) och en mängd puppor. Jag
såg en lång rad af myror belastade med byte, hvilken räckte fyrtio
alnar tillbaka till en stor tjock ljungknippa, der den sista individen af
F. sanguinea kröp fram bärande en puppa, men jag var icke i stånd
att finna det ödelagda nästet i ljungbusken. Nästet måste likväl fun-
nits nära till hands, ty två eller tre individer af F. fusca sprungo
omkring i den största oro och en satt orörlig på en qvist med en
puppa i munnen, en bild af förtviflan öfver sitt sköflade hem.
Sådana äro de fakta, som jag kan berätta om denna underbara
instinkt att göra slafvar, ehuru den icke behöft någon bekräftelse af
mig. Vi böra observera, hvilken motsats i vanor F. sanguinea företer
till den kontinentala F. rufescens. Den senare bygger icke sjelf sitt
bo, bestämmer icke sina egna flyttningar, samlar icke föda för sig
sjelf och sina ungar och kan icke ens nära sig sjelf; den är helt och
hållet beroende af sina talrika slafvar. Formica sanguinea deremot
eger ett mycket mindre antal slafvar och i den tidigare delen af som-
maren blott få; husbönderna bestämma, när och hvar ett nytt näste
skall byggas, och när de flytta bära husbönderna sina slafvar. Både
i Schweitz och England tyckas slafvarna hafva uteslutande omsorg
om larverna och husbönderna gå ensamma ut på expeditioner. I
Schweitz arbeta herrar och slafvar tillsammans och anskaffa byg-
nadsmaterial; båda, men i synnerhet slafvarna, besöka och mjölka,
såsom man kunde kalla det, sina bladlöss och båda samla föda för
hela samhället. I England lemna herrarna allena boet för att samla
bygnadsmaterial och föda åt sig sjelfva, sina slafvar och sina larv-
er, så att i detta land slafvarna göra sina husbönder vida mindre
tjenster än i Schweitz.
Jag vill icke våga en gissning på hvad vis denna instinkt hos
F. sanguinea bildats. Men då myror, som icke göra slafvar, såsom
jag har sett, bära in puppor af andra arter, som händelsevis ligga
strödda i närheten af deras bo, är det möjligt, att sådana puppor ur-
sprungligen insamlade till föda blifvit utvecklade, och de främmande
myrorna, som på detta sätt afsigtslöst blifvit uppfödda, följa då sin
egen instinkt och uträtta hvad arbete de kunna. Om deras närvaro
befinnes nyttig för arten som upptagit dem — om det vore nyttigare
för denna art att taga arbetare till fånga än att framföda dem —
kan denna vana att insamla puppor ursprungligen såsom födoäm-
nen genom naturligt urval förstärkas och göras permanent för ett
helt annat ändamål, nämligen att uppfostra slafvar. Då instinkten
en gång är förvärfvad, äfven om den är uppdrifven till ännu min-
dre grad än hos vår F. sanguinea, hvilken såsom vi sett har mycket
mindre hjelp af sina slafvar än den schweitziska, kan det naturliga
urvalet föröka och modifiera instinkten — alltid under förutsättning
att hvarje modifikation är af nytta för arten — till dess en myra
bildats, så föraktligt beroende af sina slafvar som F. rufescens.
Kupbiets instinkt att bygga celler. Jag vill här icke ingå i fina
detaljer i detta ämne, utan blott gifva de yttre dragen af de slut-
satser till hvilka jag kommit. Det måste vara en inskränkt person,
som kan utan entusiastisk beundran undersöka den fina strukturen
af en vaxkaka så väl lämpad för sitt ändamål. Vi höra af matem-
atikern, att bien praktiskt löst ett svårt problem och hafva bygt sina
celler af särskild form för att rymma största möjliga mängd honing
med minsta möjliga åtgång på det dyrbara vaxet vid deras konstruk-
tion. Man har anmärkt, att en skicklig arbetare med lämpliga mått
och verktyg skulle finna det mycket svårt att göra vaxceller af den
verkliga formen, ehuru detta utföres af en hop bin i en mörk kupa.
Man må antaga hvilken instinkt som helst, synes det dock först obe-
gripligt, huru de kunna göra alla nödvändiga vinklar och plan, eller
inse när de äro riktigt gjorda. Men svårigheten är icke så stor som
den först synes; allt detta vackra arbete kan bevisas följa af ett fåtal
enkla instinkter.
Jag föranleddes att närmare undersöka detta ämne af mr Wa-
terhouse, som har visat, att cellens form står i nära förhållande till
närvaron af angränsande celler och följande åsigt kan måhända be-
traktas såsom en modifikation af hans teori. Låt oss betrakta grada-
tionsprincipen och se, om icke naturen uppenbarar för oss sin verkn-
ingsmetod. I ena ändan af en kort serie hafva vi humlor, som begagna
sina gamla kokonger till uppsamlande af honing, stundom bifogande
några korta vaxrör och likaledes äfven enstaka mycket oregelbundna
rundade vaxceller. I andra ändan af serien hafva vi kupbiens celler
stälda i ett dubbelt lager; hvarje cell är såsom bekant ett sexsidigt
prisma med baserna af de sex sidorna inpassade i en tresidig pyra-
mid bildad af tre romber. Dessa romber hafva vissa vinklar och de
tre, som bilda den pyramidala basen af en enkel cell på ena sidan
af vaxkakan ingå i sammansättningen af baserna till tre närliggande
celler på andra sidan. I serien emellan den ytterliga fulländningen
af kupbiets celler och enkelheten i humlans hafva vi den mexikan-
ska artens celler, Melipona domestica, som Pierre Huber noggrant
beskrifvit och afbildat. Melipona sjelf står i kroppsbildning emellan
kupbiet och humlan, men är mera beslägtad med den senare; den
formar en nästan regelbunden vaxkaka af cylindriska celler i hvilka
ungarna kläckas och dessutom några stora vaxceller till honingsreser-
voarer. Dessa senare äro nästan sferiska och af ungefär lika storlek
och de äro samlade till en oregelbunden massa. Men den vigtigaste
omständigheten är, att alla dessa celler äro lagda så nära hvarandra,
att de skulle skära hvarandra eller bryta in i hvarandra, om sfererna
blifvit fullbordade; men detta sker aldrig, ty bien bygga fullkomligt
flata väggar emellan de sferer som på detta sätt skulle skära hvar-
andra. Hvarje cell består derföre af en yttre sferisk del och af två,
tre eller flera plana ytor, allteftersom cellen stöter intill två, tre eller
flera celler. Då en cell stöter intill tre andra celler, hvilket mycket
ofta inträffar, då cellerna äro af nästan samma storlek, äro de tre
plana ytorna förenade till en pyramid, och denna pyramid är såsom
Huber anmärkt tydligen en imitation i groft af de tresidiga pyrami-
dala baserna på kupbiets celler. Likasom i kupbiets celler, så ingå
äfven här de tre plana ytorna i en cell nödvändigt i konstruktio-
nen af tre närliggande celler. Det är klart att Melipona spar in vax
och, hvad som är vigtigare, arbete genom detta sätt att bygga, ty
de plana väggarna emellan närliggande celler äro icke dubbla utan
hafva samma tjocklek som de yttre sferiska delarna och hvarje plan
del bildar ändock en del af två celler.
Då jag reflekterade häröfver, föreföll det mig, att om Melipona
hade gjort sina sferer på gifvet afstånd från hvarandra, gjort dem li-
ka stora och anordnat dem symmetriskt i ett dubbelt lager, så skulle
den deraf uppkomna bygnaden sannolikt blifvit likaså fulländad som
kupbiets kaka. På grund deraf skref jag till professor Miller i Cam-
bridge och denne matematiker har försäkrat mig att nedanstående
teorem, hemtadt från hans meddelanden, är korrekt.
Om ett antal sins emellan lika sferer beskrifvas med sina medelpunk-
ter i två parallela lager, hvarje sfer med sin medelpunkt på ett af-
√
stånd af radien × 2 eller radien × 1,41421 (eller något mindre) från
medelpunkterna i de sex omgifvande sfererna i samma lager, och på
samma afstånd från medelpunkterna i de närliggande sfererna i det
andra parallela lagret; så bilda intersektionsplanen emellan sfererna
i de båda lagren en dubbel rad af sexsidiga prismer förenade med
pyramidala baser af tre romber och romberna och sidorna i prismer-
na hafva vinklar som äro fullkomligt lika med vinklarna på bikakans
celler enligt de noggrannaste mätningar. Men jag hör af professor
Wyman, som gjort mycket talrika noggranna mätningar, att fulländ-
ningen i biets verk blifvit mycket öfverdrifven, och han tillägger, att
hvad än den typiska formen må vara på en cell, så är den aldrig, om
någonsin realiserad.
Häraf kunna vi med säkerhet sluta, att om vi kunde obety-
dligt modifiera de instinkter som Melipona redan eger och som hos
henne icke äro så underbara, skulle äfven hon bygga en kaka lika
märkvärdigt fullkomlig som kupbiets. Vi måste antaga, att Melipona
har förmåga att bilda sina celler rent sferiska och lika stora, och det-
ta vore icke så besynnerligt, då vi redan se henne bygga så till en
viss grad, och då vi se de rent cylindriska hålor många insekter göra
i träd, tydligen genom att vrida sig kring en punkt. Vi måste antaga,
att Melipona anordnar sina celler i plana lager, såsom hon redan gör
med sina cylindriska celler, och vi måste vidare antaga, detta är den
största svårigheten, att hon kan på något vis med noggranhet bedö-
ma på hvad afstånd hon står från sina medarbetare, då flera arbeta
på samma gång; men hon har redan förmåga att bedöma afstånd så
till vida, att hon alltid beskrifver sina sferer så att skärningsytorna
bli stora och förenar då skärningspunkterna med en plan yta. Vi
måste vidare antaga, och dertill är ingen svårighet alls, att, sedan
sexsidiga prismer bildats genom de i samma lager liggande sferernas
skärningsplan, hon kan utdraga sexsidingen till hvarje önskad längd
för att tjena till honingsreservoar, på samma sätt som humlorna fäs-
ta vaxcylindrar vid de runda mynningarna af deras gamla kokonger.
Genom sådana modifikationer i instinkter, som i och för sig sjelfva
icke äro så märkvärdiga — knappt mera än fåglarnas instinkt att
bygga bon — tror jag kupbiet har genom naturligt urval förvärfvat
sin oefterhärmliga förmåga som byggmästare.
Men denna teori kan bekräftas med experimenter. Följande Teget-
mejers exempel, tog jag i sär två vaxkakor och lade emellan dem en
lång, tjock rektangulär vaxskifva och bien begynte straxt att gräfva
små runda gropar deri; under det de gjorde dessa gropar djupare
utvidgade de dem allt mera och mera, till dess de voro förvandlade
till grunda skålar, som för ögat sågo ut som verkliga sfersegmenter
af ungefär en cells diameter. Det var särdeles interessant för mig
att se, att hvarhelst två bin hade börjat gräfva dessa urhålkningar
i hvarandras närhet, hade de börjat sitt arbete på sådant afstånd
från hvarandra, att då urhålkningen fått den ofvannämda vidden
(ungefär af en vanlig cell) och ett djup af ungefär en sjettedel af
sferens diameter, urhålkningarnas kanter måste skära hvarandra. Så
snart detta inträffade, slutade bien med gräfningen och började byg-
ga plana vaxväggar i skärningsytorna, så att hvarje sexsidigt prisma
bygdes uppå den ojemna kanten af en slät urhålkning, och icke såsom
i vanliga celler på de raka kanterna af en tresidig pyramid.
Derefter insatte jag i kupan i stället för ett tjockt fyrkantigt
stycke en tunn och smal, blott knifbladstjock skifva färgad med kon-
sjonell. Bien började ögonblickligen gräfva små gropar nära hvar-
andra på båda sidor likasom förut, men vaxskifvan var så tunn, att
urhålkningarnas bottnar skulle hafva brutit in i hvarandra från de
motsatta sidorna, om urhålkningen fortgått till samma djup som i
föregående experiment. Bien läto likväl detta icke inträffa, utan up-
phörde med gräfningen i tillbörlig tid, så att groparna fingo bottnar
med flata sidor, så snart de hade gått något på djupet, och dessa
sidor, som bildades af en liten tunn skifva af orördt konsjonellfär-
gadt vax, voro så vidt ögat kunde döma belägna längs skärningspla-
nen emellan urhålkningarna å båda sidor af vaxstycket. På somliga
ställen hade små delar af en rombisk skifva lemnats qvar emellan
de motsatta urhålkningarna, på andra ställen större, men på grund
af sakens onaturliga ordning hade arbetet icke blifvit prydligt ut-
fördt. Bien måste hafva arbetat i ungefär samma proportion på bå-
da sidor af vaxskifvan för att kunna lemna plana skifvor emellan
urhålkningarna genom att sluta sitt arbete i skärningsplanen.
Om vi betänka huru böjligt tunt vax är, ser jag icke någon
svårighet för bien att under arbete på båda sidor om en vaxskifva
sjelfva märka, när de hafva gnagt bort vaxet till lämplig tjocklek och
att då sluta sitt arbete. I vanliga kakor synas bien icke alltid lyckas
arbeta med jemna steg på båda sidor, ty jag har iakttagit halffärdiga
romber vid basen af en nyss börjad cell, hvilka voro svagt konkava
på ena sidan, der bien antagligen gräft för hastigt, och konvexa på
den andra, der bien hade arbetat mindre fort. I ett väl utprägladt
fall lade jag kakan tillbaka i kupan och lät bien fortsätta arbetet
en kort tid, undersökte cellen ånyo och fann den rombiska skifvan
fullbordad och fullkomligt plan; den lilla skifvan var så ytterst tunn,
att detta icke kunnat ske genom afgnagning på den konvexa sidan;
och jag misstänker att bien i sådana fall stå på hvar sin sida och
böja det smidiga och varma vaxet (hvilket går lätt för sig) till dess
det blir fullkomligt plant.
Af försöket med den konsjonellfärgade vaxskifvan kunna vi se, att
om de skulle bygga för sig sjelfva en tunn vaxskifva, de kunna göra
sina celler af lämplig form, om de stå på vederbörligt afstånd från
hvarandra, arbeta med jemna steg och bemöda sig att göra likstora
sferiska hålor utan att tillåta sfererna bryta in i hvarandra. Om man
undersöker kanten af en vaxkaka som är under arbete, kan man tydli-
gen se, att bien först göra en ojemn kant rundt omkring kakan och
urhålka den på båda sidor, alltjemt arbetande kretsformigt under
gräfningen. De göra icke hela den tresidiga pyramiden vid basen af
hvarje cell färdig på samma gång, utan blott den ena rombiska skif-
van, som står på yttre kanten, eller två alltefter omständigheterna,
och de fullborda icke de öfre spetsarna af romberna förr än de sexsidi-
ga väggarna äro påbörjade. Några af dessa uppgifter öfverensstämma
visserligen icke med den ryktbare François Hubers, men jag är öfver-
tygad om att de äro riktiga, och om utrymmet tilläte, skulle jag visa,
att de stå i öfverensstämmelse med min teori.
Hubers uppgift, att den alldra första cellen urhålkas i ett litet
vaxstycke med parallela sidor, är icke enligt hvad jag har sett ful-
lkomligt riktig; första början har alltid varit en liten hufva af vax,
men jag vill icke här ingå i dessa detaljer. Vi se hvilken vigtig rol
urhålkningen spelar vid cellbyggandet, men det vore ett stort mis-
stag att tro, att bien icke kunna bygga upp en ojemn vägg i det
riktiga läget, längs skärningsplanet emellan två närgränsande sfer-
er. Jag har flera prof, som tydligen bevisa detta. Till och med i
den ojemna kanten omkring en vaxkaka, som håller på att tillökas,
observeras stundom krökningar som i läge motsvara de rombiska
basalplanen i de blifvande cellerna. Men denna vaxkant skall i alla
händelser bortarbetas genom stora urhålkningar å båda sidor. Bi-
ens sätt att bygga är egendomligt; de göra alltid den första ojemna
vaxväggen tio till tjugu gånger tjockare än de utomordentligt tun-
na cellväggarna som slutligen lemnas qvar. Vi skola förstå huru de
arbeta, om vi tänka oss att murare först upplägga en bred vägg af
cement och derefter börja hugga bort den å båda sidor nära marken
tills en glatt mycket tunn vägg står qvar i midten, under det murar-
na alltjemt stapla upp det borthugna cementet jemte nytt cement
på spetsen af vallen. Vi få på detta sätt en tunn vägg, som alltjemt
växer uppåt, alltid krönt af en tjock list. Från alla celler, både de
nyss påbörjade och de färdiggjorda, hvilka alla äro omgifna af en
stark vaxlist, kunna bien skocktals krypa öfver kakan utan att skada
de fina sexsidiga väggarna. Dessa variera mycket i tjocklek såsom
Professor Miller benäget meddelat mig; i medeltal af tolf mätningar
nära kanten af kakan äro de 1/353 tum tjocka, hvaremot de romboi-
da skifvorna i basalpyramiden äro tjockare nästan i en proportion
af tre till två; tjuguen mätningar gåfvo ett medeltal af 1/229 tum i
tjocklek. Genom detta egendomliga bygnadssätt får kakan alltjemt
den erforderliga styrkan med den största möjliga hushållning med
vaxet.
Svårigheten att fatta huru cellerna byggas synes först ökas deraf,
att en mängd bin arbeta tillsammans, i det att ett bi som en kort tid
arbetat på en cell går till en annan, så att såsom Huber anmärker ett
tjog individer arbeta till och med på början af den första cellen. Det
har varit mig möjligt att praktiskt visa detta förhållande genom att
betäcka kanterna af de sexsidiga väggarna i en enkel cell, eller yttre
kanten af brädden på en vaxkaka med ett ytterst tunt lager af smält
rödfärgadt vax och jag fann hvarje gång, att färgen spriddes särdeles
fint af bien — så fint som någon målare kunnat göra med sin pensel
— i det de togo små delar af det färgade vaxet från sitt ställe och
förarbetade det på de tillväxande kanterna af cellerna rundt omkring.
Bygnadsarbetet synes mig vara ett slags täflan emellan många bin,
hvilka alla stå på samma afstånd från hvarandra, alla försöka att
bilda lika stora sferer och derefter bygga upp eller lemna qvar orörda
skärningsplanen af dessa sferer. Det var verkligen egendomligt att se
i vissa svåra fall, då två stycken af en kaka stötte tillsammans i vinkel,
huru ofta bien nedrefvo och återuppbygde samma cell på olika vis,
stundom återtagande en form som de förut hade förkastat.
Då bien hafva en plats, på hvilken de kunna intaga lämplig po-
sition för sitt arbete — till exempel på ett trädstycke midt under
en kaka som tillväxer nedåt, så att kakan måste byggas öfver en yta
af trädstycket — i sådant fall kunna bien lägga grunden till väggen
af en ny sexhörning noggrant på dess tillbörliga plats, så att den
skjuter fram under de andra färdiga cellerna. Det är tillräckligt att
bien kunna stå på sina vederbörliga afstånd från hvarandra och från
väggarna af de sista fullbordade cellerna, och då kunna de bygga upp
en vägg emellan två tänkta närgränsande sferer, men enligt hvad jag
har sett, bortgnaga de aldrig vinklarna af en cell förr än en större
del af denna och närgränsande celler är färdigbygd. Denna biens för-
måga, att under vissa omständigheter anlägga en ojemn vägg i dess
tillbörliga läge emellan två nyss påbörjade celler är vigtig, emedan
den förklarar ett faktum, som synes först helt och hållet omstör-
ta föregående teori, nämligen att cellerna på yttersta kanten af en
vaxkaka stundom äro fullkomligt sexsidiga, men utrymmet tillåter
mig icke att ingå i några detaljer häröfver. Det synes mig då icke
vara någon svårighet för en enda insekt (såsom fallet är med visen)
att bygga en sexsidig cell, om den arbetar omvexlande på in- och
utsidan af två eller tre på samma gång påbörjade celler och dervid
alltid står på det vederbörliga afståndet från de påbörjade cellerna,
beskrifvande sferer omkring sig och uppbyggande väggar i skärnings-
planen.
Då det naturliga urvalet verkar blott genom hopandet af små
modifikationer i instinkt eller kroppsbygnad, hvar och en af nyt-
ta för individen under dess lefnadsförhållanden, kan man med skäl
fråga, hvilken nytta en lång och graderad serie af modifierade byg-
nadsinstinkter, alla sträfvande emot den nuvarande fulländade kon-
struktionsplanen, kunde gifva kupbiets förfäder. Svaret tror jag icke
är svårt. Celler bygda likt biens eller getingarnas vinna i styrka och
inbespara arbete, utrymme och bygnadsmaterial. Det är bekant, att
bien ofta äro i stor förlägenhet att få tillräcklig mängd nektar, och
Tegetmeier har meddelat mig, att han med experimenter visat, att
i en bikupa fjorton till femton skålpund torrt socker konsumeras för
afsöndring af hvarje skålpund vax, så att en riklig mängd flytande
nektar måste samlas och konsumeras af bien i kupan för att bilda det
till vaxkakornas byggande nödvändiga vaxet. Dessutom måste mån-
ga bin under afsöndringsprocessen förblifva sysslolösa under många
dagar. Ett stort förråd honing är nödvändigt till en stor bisvärms
uppehälle under vintern och kupans säkerhet beror, som kändt är,
på antalet bin. Inbesparing af vax har derföre till följd besparing af
honing och af tid till honingens samlande och är derföre af störs-
ta vigt för en bifamiljs välbefinnande. Vanligen är en arts trefnad
beroende af antalet af dess fiender, eller parasiter, eller helt och hål-
let andra orsaker och vore på detta sätt fullkomligt oberoende af
den mängd honing bien kunna samla. Men låt oss antaga, att denna
senare omständighet verkligen bestämde, såsom den ofta har gjort,
huruvida en med våra humlor beslägtad biart kunde lefva i stort an-
tal i någon trakt, och låt oss vidare antaga, att samhället lefde öfver
vintern och följaktligen behöfde ett honingsförråd, så kan i detta
fall intet tvifvel finnas, att det vore en fördel för vår tänkta biart,
om en ringa modifikation i dess instinkter föranledde den att bygga
sina vaxceller litet närmare hvarandra, så att de skuro hvarandra
något litet; ty om en vägg bygdes gemensam för två celler, skulle
detta alltid vara en liten inbesparing på vax och arbete. Det skulle
följaktligen bli allt mer och mer fördelaktigt för vår humla, om den
bygde sina celler närmare hvarandra, mera regelbundna och samlade
i en massa såsom Meliponas celler; ty i sådant fall skulle en stor del
af hvarje cells gränsyta kunna tjena till vägg åt andra närliggande
celler och mycket vax och arbete skulle inbesparas. Af samma orsak
skulle det också vara fördelaktigt för Melipona att bygga cellerna
närmare hvarandra och mera regelbundna på detta sätt än hon nu
gör; ty såsom vi hafva sett, skulle alla de sferiska ytorna försvinna
och ersättas af plana ytor, och Melipona skulle bygga en kaka lika
fullkomlig som våra bin. Utöfver detta stadium af fulländning i byg-
nadskonst kan icke det naturliga urvalet föra, ty kupbiets vaxkaka
är så vidt vi kunna se absolut fullkomlig i besparandet af vax och
arbete.
På detta sätt tror jag den underbaraste af alla instinkter, biets,
kan förklaras derigenom, att det naturliga urvalet begagnat sig af tal-
rika, successiva obetydliga modifikationer af enklare instinkter; det
naturliga urvalet har genom flera grader småningom ledt bien till att
i ett dubbelt lager beskrifva sferer på gifvet afstånd ifrån hvarandra
och att bygga upp och urhålka vaxet längs skärningsplanen. Bien
veta naturligtvis icke, att de beskrifva sina sferer på något särskildt
afstånd från hvarandra, icke mera än de känna de olika vinklarna i
de sexsidiga prismerna eller basalpyramiderna. Anledningen till ett
naturligt urval har varit den, att cellerna böra hafva tillbörlig styrka
och storlek och form för larverna, och att detta bör åstadkommas
med den största besparing af vax och arbete; den svärm, som be-
höfver minsta arbete och minsta förlust af honing för vaxsekretionen,
är således den mest gynnade och öfverlemnar i arf sin nyförvärfvade
ekonomiska instinkt åt nya svärmar, hvilka i sin ordning hafva bästa
utsigten att segra i kampen för tillvaron.
Invändningar emot teorien om det naturliga urvalet i dess
tillämpning på instinkter: könlösa och sterila insekter.
Emot föregående betraktelser öfver instinkternas ursprung har man
gjort den invändningen att ”förändringarna i kroppsbygnad och in-
stinkter måste hafva varit samtidiga och noggrant lämpade efter
hvarandra, då en modifikation i det ena utan motsvarande förän-
dring i det andra skulle varit ofördelaktig.” Styrkan i denna invänd-
ning ligger helt och hållet i det antagandet, att förändringar i både
instinkt och kroppsbildning försiggå hastigt. Såsom exempel taga vi
den i förra kapitlet omnämda talgoxen (Parus major). Denna fågel
håller ofta idegranens frö emellan fötterna emot en gren och ham-
rar derpå, till dess han kommer in till kärnan. Hvilken synnerlig
svårighet finnes nu för det naturliga urvalet att bibehålla alla de
obetydliga individuela variationer i näbbens skapnad, som vore allt
bättre och bättre lämpliga till att bryta fröskalen, till dess en näbb
vore bildad så väl lämpad derför som nötkrakans (Nucifraga), under
det att på samma gång vanan eller behof eller spontan variation i
smak gjorde fågeln allt mer och mer till fröätare? I detta fall an-
tages näbben småningom modifieras genom naturligt urval efter och
i öfverensstämmelse med långsamma förändringar i vana eller smak.
Men låter man nu äfven talgoxens fötter variera och blifva större på
grund af vexelverkan eller af någon annan okänd orsak, så är det icke
osannolikt, att sådana fötter skulle föranleda fågeln att klättra mer
och mer, till dess den förvärfvat nötkrakans förmåga att klättra. I
detta fall antages deremot en gradvis skeende förändring i kropps-
bildning leda till förändringar i instinktmässiga vanor. Vi skola taga
ytterligare ett exempel. Få instinkter äro mera märkvärdiga, än sval-
ornas på östra britiska öarna, hvilka bygga sina bon helt och hållet af
förtjockad saliv. Några fåglar bygga sina nästen af dy, som man tror
fuktad med saliv, och en af svalorna i Nordamerika bygger (såsom jag
har sett) sitt bo af qvistar, som hopfästas med saliv och till och med
med flockor af detta ämne. Är det då så osannolikt, att ett naturligt
urval af svalindivider, som afsöndrade allt mer och mer saliv, skulle
till slut åstadkomma en art med instinkter som ledde honom till
att icke begagna annat material än intorkad saliv? Och på samma
sätt i andra fall. Man måste likväl medgifva, att vi i många fall icke
kunna sluta oss till, antingen instinkten eller kroppsbygnaden först
varierade.
Otvifvelaktigt kunde många svårförklarliga instinkter sättas emot
teorien om det naturliga urvalet — fall, i hvilka vi icke se något
möjligt ursprung för en instinkt, fall i hvilka inga övergångsstadier
stå att finna, exempel på instinkter af så ringa vigt, att de näp-
peligen kunnat komma att beröras af det naturliga urvalet, exempel
på instinkter, som äro nästan identiskt lika hos djur så vidt skil-
da i naturens skala, att vi icke kunna förklara deras likhet genom
arf från en gemensam stamfader och vi följaktligen måste tro, att
de oberoende af hvarandra blifvit förvärfvade genom naturligt ur-
val. Jag vill här icke ingå i dessa speciela fall, utan vill inskränka
mig till en särskild svårighet, som först syntes mig oöfvervinnelig
och i sanning tillintetgörande hela teorien. Jag menar de könlösa
ofruktsamma honorna i insektkolonier; dessa könlösa skilja sig ofta
i instinkter och i kroppsbildning betydligt både från hannarna och
från de fruktsamma honorna, och då de äro sterila, kunna de icke
fortplanta sina egenskaper.
Ämnet förtjenar väl att afhandlas i all utförlighet, men jag vill
här blott hålla mig till ett enda fall, de sterila arbetsmyrorna. Huru
dessa hafva blifvit sterila är visserligen svårt att förklara, men icke
värre än någon annan öfverraskande modifikation i kroppsbygnaden.
Man kan visa, att några insekter och andra leddjur i naturtillståndet
tillfälligtvis blifva sterila, och om sådana insekter lefvat i samhällen
och det för samhället varit af nytta, att ett visst antal individer
årligen framfödts, hvilka voro i stånd att arbeta men i saknad af
fortplantningsförmåga, så kan jag icke se någon synnerlig svårighet
för det naturliga urvalet att åstadkomma detta. Men jag måste för-
bigå denna förberedande invändning. Den stora svårigheten ligger
deruti, att arbetsmyrorna skilja sig vida ifrån både hannar och hon-
or i kroppsskapnad, såsom i formen af thorax och i saknaden af
vingar och stundom ögon samt i instinkt. Den underbara skilnaden i
det senare hänseendet emellan arbetarna och de fullkomliga honorna
torde visa sig bättre hos honingbien. Om en arbetsmyra eller annan
könlös insekt hade varit ett vanligt djur, skulle jag utan tvekan an-
tagit, att alla dess karakterer blifvit långsamt förvärfvade genom
naturligt urval, nämligen derigenom att individer föddes med obe-
tydliga fördelaktiga modifikationer, hvilka gingo i arf på afkomlin-
garna, och att dessa återigen varierade och utvaldes och så vidare.
Men i arbetsmyran hafva vi en insekt som skiljer sig betydligt från
sina föräldrar och dock är fullkomligt ofruktsam, så att hon icke har
kunnat lemna i arf modifikationer i kroppsbildning och instinkter
åt sina ättlingar. Man kan väl fråga: huru är det möjligt att förena
detta fall med teorien om ett naturligt urval?
Vi skola först komma ihåg, att vi hafva oräkneliga exempel både
hos våra kulturalster och i naturens produkter på alla slags olikheter
i skapnad som stå i ett visst förhållande till ålder och kön. Vi hafva
afvikelser, som endast förekomma hos ett kön, till och med blott un-
der den korta period då reproduktionssystemet är verksamt, såsom
i många fåglars brölloppsdrägt och i laxhannens hakformiga käk. Vi
se äfven små olikheter i hornen hos vissa boskapsraser stå i sam-
manhang med ett genom konst åstadkommet ofullkomligt tillstånd
hos hannens reproduktionsorganer. Oxarnas horn äro till storleken
olika med tjurarnas och kornas horn hos vissa raser. Jag kan der-
före icke inse omöjligheten af, att karaktererna kunna stå i ett visst
förhållande till ofruktsamheten hos vissa medlemmar af ett insekt-
samhälle, svårigheten ligger blott i att förstå, huru sådana på vex-
elverkan beroende bildningsmodifikationer kunna långsamt förökas
genom naturligt urval.
Ehuru denna svårighet synes oöfvervinnelig, förminskas den eller
som jag tror försvinner den, om vi komma ihåg, att ett urval kan
tillämpas på familjen lika väl som på individen och på detta sätt
vinnes det önskade resultatet. De som uppföda gödkreatur önska
få kött och fett väl blandade tillsammans; djuret slagtas men pro-
cessen fortgår inom samma familj och lyckas. Jag sätter sådan lit
till urvalets förmåga, att jag tror man med all säkerhet kan bilda en
boskapsras, som alltid lemnar oxar med utomordentligt långa horn,
genom att sorgfälligt utvälja sådana tjurar och kor, som lemna oxar
med de längsta hornen, och dock har aldrig någon oxe fortplantat
sitt slägte. Ett bättre och verkligt exempel är följande: några va-
rieteter af ettåriga dubbla löfkojor af olika färg frambringa alltid
enligt M. Verlot genom frön ett stort antal plantor som bära dub-
bla och fullkomligt sterila blommor, och detta är resultatet af ett
långvarigt omsorgsfullt urval; om varieteten icke på samma gång
lemnade andra plantor, skulle den med ens dö ut, men den lem-
nar alltid några enkla och fruktsamma plantor, som skilja sig från
vanliga enkla varieteter blott uti sin förmåga att alstra dessa två for-
mer. De fruktsamma plantor som alstra blott enkla blommor kunna
jemföras med hannarna och honorna i ett myrsamhälle och de ster-
ila med dubbla blommor, hvilka regelbundet alstras i stor mängd,
motsvara de många sterila neutrerna i samma koloni. Så tror jag
äfven förhållandet har varit med de insekter som lefva i samhällen;
en obetydlig modifikation i kroppsbildning eller i instinkt i förening
med vissa samhällsmedlemmars ofruktsamhet har varit af nytta för
samhället; de fruktsamma hannarna och honorna i samma samhälle
frodades och lemnade sina fruktsamma afkomlingar i arf en sträfvan
att framalstra sterila medlemmar med samma modifikation. Och jag
tror, att denna process har blifvit upprepad, tilldess denna utomor-
dentliga olikhet uppkommit emellan de fruktsamma och de sterila
honorna af samma art, som vi se hos så många insekter som lefva i
samhällen.
Men vi hafva ännu icke nått höjden af denna svårighet, nämligen
det faktum, att de könlösa bland många myror afvika icke från de
fruktsamma hannarna och honorna utan äfven från hvarandra, stun-
dom i nästan otrolig grad och de äro på det viset delade i två eller
till och med tre kaster. Dessa kaster öfvergå dessutom i allmänhet
icke genom grader i hvarandra utan äro fullkomligt skilda, ja så väl
skilda från hvarandra, som två arter af samma slägte eller till och
med som två slägten af samma familj. Hos Eciton förekomma till ex-
empel könlösa arbetare och stridsmän med utomordentligt afvikande
käkar och instinkter; hos Cryptocerus bära arbetarna af ena slaget
en besynnerlig sköld på hufvudet, hvars bruk är alldeles okändt. Hos
den mexikanska Myrmecocystus lemna arbetarna af det ena slaget
aldrig nästet; de underhållas af arbetarna af en annan kast och haf-
va en oerhördt utvidgad abdomen, som afsöndrar ett slags honing,
hvilken ersätter bladlössens exkretioner, eller den tama boskap, så-
som man kunde kalla det, som våra europeiska myror sköta och hålla
fången.
Man kan väl tänka, att jag sätter öfvermåttan stort förtroende
till grundsatsen om det naturliga urvalet, om jag icke medgifver, att
sådana underbara och välgrundade fakta med ens tillintetgöra min
teori. I det enklare fallet, då alla könlösa äro af ett slag och enligt min
tanke blifvit afvikande från de fruktsamma hannarna och honorna
genom naturligt urval, kunna vi af analogien med vanliga variationer
sluta till, att de successiva, små, fördelaktiga modifikationerna icke
först uppkommo hos alla neutrer i samma bo, utan blott hos några
få, och att, då de samhällen egde bestånd, i hvilka honorna alstrade
de flesta könlösa med fördelaktiga variationer, alla neutrer till slut
erhöllo dessa karakterer. I öfverensstämmelse med denna åsigt böra
vi i samma bo stundom finna neutrer som förete öfvergångsstadier
i kroppsbildning och detta finna vi i sjelfva verket ofta nog, om vi
betänka huru få könlösa insekter i Europa blifvit omsorgsfullt under-
sökta. Mr F. Smith har visat, att flera af de könlösa britiska myrorna
visa öfverraskande afvikelser från hvarandra i storlek och stundom i
färg; och att de yttersta formerna kunna sammanbindas genom in-
divider som äro tagna ur samma näste. Jag sjelf har kunnat jemföra
med hvarandra fullkomliga serier af detta slag. Det händer stundom,
att de större eller de mindre arbetarna äro talrikast, under det de
af medelstorlek äro få till antal. Formica flava har större och mindre
arbetare med några få af medelstorlek, och af denna art hafva, så-
som mr F. Smith iakttagit, de större arbetarna enkla ögon (ocelli)
hvilka ehuru små kunna tydligt urskiljas, hvaremot de mindre arbe-
tarna hafva sina ocelli rudimentära. Då jag har noggrant dissekerat
flera exemplar af dessa arbetare, kan jag försäkra, att ögonens rudi-
mentära tillstånd hos de mindre arbetarna icke kan förklaras blott
genom deras mindre storlek, och jag tror, ehuru jag icke vågar påstå
med bestämdhet, att de medelstora arbetarna hafva sina ocelli i ett
mellanstadium af utveckling. Vi hafva således här två slag af sterila
arbetare i samma bo, som skilja sig icke blott i storlek, utan äfven i
sina synorganer och äro förenade genom ett ringa antal medlemmar
i ett mellanstadium. Jag kunde gå ännu längre och tillägga, att om
de mindre arbetarna hade varit mest nyttiga för samhället och de
hannar och honor fortfarande blifvit utvalda, som alstrade allt flera
och flera af de mindre arbetarna till dess alla voro lika, skulle vi
hafva en myrart med neutrer i nästan samma tillstånd, som de kön-
lösa af Myrmica. Ty dess arbetare hafva icke ens rudiment af ocelli,
ehuru hannar och honor af detta slägte hafva väl utvecklade ocelli.
Jag vill anföra ett annat exempel. Jag var så öfvertygad om att
finna öfvergångar i vigtiga delar af kroppsbildningen emellan de oli-
ka kasterna af könlösa hos samma art, att jag med glädje begagnade
mig af F. Smiths anbud af talrika exemplar från samma bo af en
myra, Anomma, från vestra Afrika. Läsaren torde kanhända lättast
uppskatta graden af olikhet hos dessa arbetsmyror, om jag i stället
för att anföra verkliga mått uppdrager en strängt noggrann jem-
förelse: skilnaden var lika stor, som om vi såge en mängd arbetare
bygga ett hus, af hvilka många voro fem fot och fyra tum höga och
andra sexton fot, men vi måste äfven tänka oss, att de större arbe-
tarna hade hufvud som voro fyra gånger så stora som de mindres i
stället för tre gånger, och käkar som voro nära fem gånger så grofva.
Käkarna hos de olikstora arbetsmyrorna voro märkvärdigt olika till
sin skapnad och likaså tändernas form och antal. Men ett för oss
vigtigt faktum är det, att ehuru arbetarna kunna grupperas i kaster
af olika storlek, de dock omärkligt öfvergå i hvarandra och detta är
förhållandet äfven med den vidt skilda skapnaden af deras käkar.
Jag talar med tillförsigt öfver denna sista punkt, ty sir J. Lubbock
aftecknade för mig med camera lucida de käkar, som jag lösdissek-
erade från arbetare af olika storlek. Mr Bates har i sitt interessanta
arbete ”en naturforskare på Amazonen” beskrifvit analoga fall.
Med dessa fakta framför mig tror jag, att det naturliga urvalet
genom att verka på fruktsamma myror eller föräldrar kan bilda en
art som måste regelbundet alstra könlösa, antingen alla mycket sto-
ra med en viss form på sina käkar eller alla af liten storlek med
käkar af helt annan skapnad, eller slutligen, och detta är den största
svårigheten, ett slag af arbetare af en viss storlek och skapnad och
på samma gång ett annat slag af arbetare af helt olika storlek och
form; en graderad serie har först bildats såsom hos Anomma och
derefter hafva de yttersta formerna alstrats i allt större och större
antal genom urval af de föräldrar, som födde dem, till dess alla mel-
lanstadier helt och hållet försvunno.
En analog förklaring har Wallace gifvit på det lika invecklade
förhållandet, att vissa malayiska fjärilhonor regelbundet uppträda
under två eller tre skilda former; Fritz Müller har äfven på likartadt
sätt förklarat det faktum, att vissa brasilianska krustaceers hannar
likaledes uppträda under två helt olika former. Men detta ämne be-
höfver icke vidare behandlas här.
Jag har nu förklarat, huru i min tanke två bestämdt skilda kaster
af ofruktsamma arbetare i samma bo hafva uppkommit, båda helt
olika både hvarandra och sina föräldrar. Vi kunna se huru nyttig de-
ras förekomst är för ett samhälle af myror enligt samma grundsats
hvaraf menniskan betjenar sig, arbetets fördelning. Myror arbeta
likväl med ärfda instinkter, ärfda organer eller verktyg, under det
menniskan arbetar med förvärfvade kunskaper och konstgjorda in-
strument. Men jag måste tillstå, att jag med all min tillit till det
naturliga urvalets förmåga aldrig skulle kunnat på förhand ana, att
denna princip kunde vara verksam i så hög grad, om icke just förhål-
landet med dessa könlösa insekter hade öfvertygat mig om saken.
Derföre har jag behandlat detta förhållande med något större ut-
förlighet för att visa det naturliga urvalets förmåga och äfvenledes
derföre, att detta är den allra svåraste invändning som kan uppstäl-
las emot min teori. Förhållandet är också särdeles interessant, ty det
visar att hos djur likasom hos växter en viss grad af modifikation kan
åstadkommas genom hopande af talrika små spontana variationer,
hvilka på något sätt äro gynsamma, utan att vana eller öfning dervid
varit verksamma. Ty vanor som voro egendomliga för arbetarna eller
de sterila honorna, huru länge de än bibehållit sig, kunna omöjligen
haft något inflytande på hannar och fruktsamma honor, hvilka al-
lena lemna afkomlingar. Det har förvånat mig, att ännu ingen hittills
framhållit detta lärorika fall emot Lamarcks välkända lära om ärfda
vanor.
Sammanfattning.
I detta kapitel har jag bemödat mig att i korthet visa, att våra husd-
jurs själsförmögenheter variera och att variationerna gå i arf; i ännu
större korthet har jag sökt visa att instinkterna variera äfven i natur-
tillståndet. Ingen vill bestrida att instinkterna äro af största vigt
för hvarje djur. Derföre finnes icke någon verklig svårighet för det
naturliga urvalet att under förändrade lefnadsförhållanden till hvad
utsträckning som helst föröka små modifikationer i instinkt som på
något sätt äro nyttiga. I några fall äro vana eller större och mindre
öfning härvid äfven verksamma. Jag påstår icke att de fakta som
detta kapitel innehåller på något sätt bestyrka min teori, men ingen
af dessa invändningar tillintetgöra den. Det faktum, att instinkter
icke alltid äro fullkomliga och kunna missledas, — att ingen instinkt
kan visas vara till uteslutande för andra djurs nytta, ehuru djuren
begagna sig af andras instinkter, — att grundsatsen i naturalhisto-
rien ”natura non facit saltum” kan tillämpas på instinkter lika väl
som på kroppsbildning och enligt föregående framstälning kan förk-
laras under det den på annat vis är fullkomligt oförklarlig — allt
detta sträfvar å andra sidan att bestyrka teorien om det naturliga
urvalet.
Denna teori bestyrkes också af några få andra fakta rörande in-
stinkterna till exempel af det vanliga förhållandet, att beslägtade
men skilda arter, som bebo skilda delar af jorden och lefva under
ansenligt olika förhållanden, ofta behålla nästan samma instinkter.
Enligt grundsatsen om ärftlighet kunna vi förstå, hvarföre trasten
i tropiska Sydamerika bekläder sitt bo med dy på samma sätt som
vår engelska trast; hvarföre hornfåglarna i Afrika och Ostindien hafva
samma egendomliga instinkt att inmura honorna i ett ihåligt träd
och lemna blott en liten öppning i muren, genom hvilken hannar-
na mata dem jemte ungarna då de äro kläckta; hvarföre den nor-
damerikanska kungsfågelhannen (Troglodytes) bygger ”tuppnästen”
att bo i liksom hannarna af vår europeiska art, en vana, som icke
förekommer hos någon annan art. Det må slutligen icke vara någon
logisk deduktion, men det motsvarar vida bättre mina föreställningar
att betrakta sådana instinkter, som gökens att utkasta sina foster-
bröder, myrornas att göra slafvar, ichneumonidernas att lägga sina
ägg i lefvande kålmaskar, icke såsom särskildt förlänade eller skapade
instinkter utan såsom följder af en allmän lag, som leder till alla or-
ganiska varelsers framgång — förökning och variation ger segern åt
de starkaste och låter de svagare dö ut.
KAPITEL 8
Bastardbildning.
Skilnad emellan ofruktsamhet vid första kroaseringen och hos bas-
tarder. — Ofruktsamheten till graden föränderlig, icke allmän, förökad
genom kroasering emellan nära slägtingar, förminskad genom do-
mesticering. — Lagar för bastarders ofruktsamhet. — Ofruktsamhet
är ingen särskild egenskap utan sammanfaller med andra afvikelser.
— Förökas icke genom naturligt urval. — Orsaker till ofruktsamhet
vid första kroaseringen och hos bastarder. — Jemförelse emellan
verkningarna af förändrade lefnadsförhållanden och af kroasering. —
Dimorfism och trimorfism. — Fruktsamhet vid varieteters kroaser-
ing och hos mestiser icke allmän. — Bastarder och mestiser jemförda
utan afseende på deras fruktsamhet. — Sammanfattning.
Den ibland naturforskare allmänt gängse meningen är att arter
vid kroasering blifvit begåfvade med ofruktsamhet för att förekomma
deras sammanblandning. Denna åsigt tyckes visserligen först vara i
hög grad sannolik, ty arter inom samma trakt kunde svårligen hållas
skilda, om fri kroasering vore möjlig. Detta ämne är på många sätt
af vigt för oss, isynnerhet som arternas ofruktsamhet då de först
kroaseras och ofruktsamheten hos deras bastarder icke kan hafva
263
blifvit förvärfvad genom ett fortsatt bibehållande af successiva gyn-
samma grader af ofruktsamhet. Den sammanfaller, såsom jag hoppas
kunna visa, med afvikelser i reproduktionssystemet hos stamarten,
och är hvarken en särskild förvärfvad eller förlänad egenskap.
Vid behandlingen af detta ämne hafva två klasser af fakta i
allmänhet blifvit sammanblandade, hvilka i grund och botten äro
vidt skilda från hvarandra, nämligen ofruktsamheten vid två arters
första kroasering och ofruktsamheten hos deras bastarder.
Rena arter hafva naturligtvis sina reproduktionsorganer i ett ful-
lkomligt tillstånd och dock lemna de vid kroasering ringa eller ingen
afföda. Bastarder å andra sidan hafva sina reproduktionsorganer i
ett tillstånd, som gör dem ur stånd att förrätta sina funktioner, så-
som tydligen kan ses hos det manliga elementet både hos växter och
djur, ehuru organerna sjelfva äro fullkomliga till sin skapnad såsom
de mikroskopiska undersökningarna gifva vid handen. I det första
fallet äro de två sexuela elementen som skola bilda embryot båda ful-
lkomliga, i det senare äro de antingen alldeles icke eller ofullständigt
utvecklade. Denna skilnad är vigtig, när orsaken till ofruktsamheten,
som är gemensam för båda fallen, skall tagas i betraktande. Denna
skilnad har sannolikt blifvit förbisedd, då ofruktsamheten i båda fall-
en betraktats såsom en särskild egendomlighet utöfver området för
vår reflexionsförmåga.
Fruktsamheten hos varieteter, det är former som med visshet
eller sannolikhet antagas härstamma från gemensamma föräldrar,
vid kroasering samt fruktsamheten hos deras afkomlingar, mestis-
erna, är med afseende på min teori af lika stor vigt som arternas
ofruktsamhet, ty den synes göra en stor och tydlig skilnad emellan
arter och varieteter.
Grader af ofruktsamhet.
Vi skola först vända oss till ofruktsamheten vid arters kroasering och
hos deras bastarder. Det är omöjligt att studera två samvetsgranna
och utmärkta observatörers memoarer och arbeten, Kölreuter och
Gärtner, hvilka egnat detta ämne nästan hela sitt lif, utan att känna
sig djupt öfvertygad om allmänheten af en viss grad af ofruktsamhet.
Kölreuter gör regeln allmän, men dervid hugger han af knuten, ty
så snart han finner två former, som af de flesta vetenskapsmän be-
traktas som skilda arter men som äro fullkomligt fruktsamma vid
kroasering, upptager han dem såsom varieteter. Gärtner gör likaledes
regeln allmän, och bestrider den fullkomliga fruktsamheten i Köl-
reuters tio fall. Men Gärtner är dock i dessa och i många andra fall
tvungen att noggrant räkna fröen för att bevisa, att det finnes någon
grad af sterilitet. Han jemför alltid största antalet frön, som bildas
vid två arters första kroasering, och största antalet frön, som deras
bastard kan sätta, med medeltalet frön af de båda rena stamarter-
na i naturtillståndet. Men en svår källa till misstag synes mig här
vara införd. För att blifva hybridiserad måste en växt kastreras, och
hvad som är mera vigtigt, den måste afstängas för att hindra insek-
ter ditföra frömjöl från andra växter. Nästan alla växter, med hvilka
Gärtner experimenterade voro planterade i krukor och höllos i ett
rum i hans hus. Att sådant fortfarande bör inverka på en växts frukt-
samhet kan icke betviflas, ty Gärtner anför i sin tabell ungefär tjugu
fall af växter, hvilka han kastrerade och artificielt befruktade med
deras eget frömjöl, och hälften af dessa tjugu växter hade fått sin
fruktsamhet till en viss grad försvagad; häruti inbegreps dock icke
sådana växter som Leguminoser, hos hvilka manipulationerna äro
ytterst svåra. Dessutom då Gärtner upprepade gånger kroaserade
några former såsom den vanliga röda och den blåa arfven (Anagallis
arvensis och coerulea), som de bästa botanister upptaga såsom va-
rieteter, och fann dem absolut sterila, kunna vi betvifla, att många
arter verkligen äro så sterila vid kroasering, som han trodde.
Å ena sidan är det säkert, att åtskilliga arters ofruktsamhet vid
kroaseringen är så olika i styrka och erbjuder så många olika grader,
och å andra sidan, att rena arters fruktsamhet så lätt rubbas af hvar-
jehanda omständigheter, att det för praktiska ändamål är särdeles
svårt att säga, hvar den fullkomliga fruktsamheten slutar och ofruk-
tsamheten begynner. Jag tror icke något bättre bevis härför kan
behöfvas, än att de två mest erfarna observatörer som någonsin lef-
vat, Kölreuter och Gärtner, hafva kommit till diametralt motsatta
åsigter med afseende på samma art. Det är också mycket lärorikt att
jemföra de bevis våra bästa botanister framhålla i frågan, om vissa
tvifvelaktiga former böra antagas för arter eller varieteter, med de
bevis vissa experimentatörer hemta från fruktsamheten, eller bevis
som samma författare hemtar från sina experiment under olika år.
På detta sätt kan visas, att hvarken fruktsamhet eller ofruktsamhet
lemnar någon tydlig skilnad emellan art och varietet, men att de be-
vis som hemtas från denna källa småningom försvinna och blifva lika
tvifvelaktiga som de bevis, som hemtas från afvikelser i konstitution
och skapnad.
Med afseende på ofruktsamhet hos bastarder under successiva
generationer, var Gärtner visserligen i stånd att uppdraga några
bastarder från en kroasering emellan rena arter genom omsorgsfull
vård under sex eller sju och i ett fall tio generationer, men han
försäkrar dock att deras fruktsamhet aldrig tilltog, utan i allmän-
het aftog betydligt och hastigt. Här bör först anmärkas, att om
någon afvikelse i bildning eller konstitution är gemensam för båda
föräldrarna, öfvergår denna ofta förstorad på afkomman, och båda
de sexuela elementen äro hos bastardväxter redan till en viss grad
förändrade. Men jag tror, att i alla dessa fall fruktsamheten blifvit
minskad genom en helt och hållet oberoende orsak nämligen kroaser-
ing emellan för nära slägtingar. Jag har samlat en stor mängd fakta
som visa, å ena sidan att en tillfällig kroasering med en distinkt in-
divid eller varietet förökar afkommans styrka och fruktsamhet, och
å andra sidan att kroasering emellan nära slägtingar förminskar de-
ras styrka och fruktsamhet, så att jag måste medgifva riktigheten
af denna nästan allmänna tro. Bastarder uppfödas sällan af experi-
mentatörer i stort antal, och då stamarterna eller andra beslägtade
bastarder i allmänhet växa i samma trädgård, måste man omsorgs-
fullt förekomma besök af insekter under blomningstiden; bastarder
befruktas derföre i allmänhet med sitt eget frömjöl under hvarje gen-
eration och detta är sannolikt skadligt för deras fruktsamhet, som
redan är försvagad genom deras hybrida ursprung. Jag bestyrkes i
denna öfvertygelse af ett påstående, som Gärtner ofta upprepar, att
äfven de mindre fruktsamma bastarderna, om de artificielt befruk-
tas med frömjöl af en annan bastard af samma slag, stundom bli
betydligt mera fruktsamma trots de vanliga skadliga verkningarna
af manipulationen, och att denna förökning i fruktsamheten alltjemt
tilltar. Vid artificiel befruktning tages händelsevis (såsom jag vet af
mina egna experiment) frömjöl från ståndarna i en annan blomma
lika ofta som ifrån ståndarna i den blomma som skall befruktas, så
att en kroasering emellan två blommor, ehuru båda på samma stånd,
på detta sätt åstadkommes. En så noggrann iakttagare som Gärtner
har väl under sina invecklade experiment dessutom kastrerat sina
bastarder och detta har i hvarje generation gjort en kroasering med
frömjöl från skilda blommor nödvändig, antingen från samma stånd
eller ett annat af samma hybrida beskaffenhet. Och det sällsamma
faktum, att fruktsamheten tilltager hos successiva generationer af
bastarder som befruktas artificielt tvärt emot förhållandet med bas-
tarder som befrukta sig sjelfva, kan såsom jag tror förklaras genom
förhindrandet af kroasering emellan för nära slägtingar.
Vi skola nu vända oss till de resultat, som en tredje erfaren ex-
perimentator vunnit, Rev. W. Herbert. Med lika stort eftertryck
försäkrar han, att några bastarder äro fullkomligt fruktsamma — lika
fruktsamma som de rena stamarterna — som Kölreuter och Gärtner,
att en viss grad af ofruktsamhet emellan skilda arter är en allmän
naturlag. Han arbetade med några arter, som äfven Gärtner hade
användt till sina experiment. Skilnaden i deras resultat kan måhän-
da förklaras genom Herberts större skicklighet i trädgårdsskötsel och
derigenom att han hade drifhus till sin disposition. Af hans många
vigtiga uppgifter vill jag här blott anföra en såsom exempel, nämli-
gen att ”hvarje frö i en frökapsel af Crinum capense, som var befruk-
tad med frömjöl från Crinum revolutum, alstrade en planta, hvilket
han aldrig såg inträffa vid naturlig befruktning.” Vi hafva således
här ett exempel på fullkomlig eller till och med mer än fullkomlig
fruktsamhet vid den första kroaseringen emellan två skilda arter.
Detta exempel gifver mig anledning att omnämna ett egendom-
ligt faktum, nämligen att individer af vissa växtarter af Lobelia,
Verbascum och Passiflora kunna med lätthet befruktas med frömjöl
från en skild art, men icke med frömjöl från samma stånd, oaktadt
detta frömjöl kan vara fullkomligt friskt, hvilket kan visas genom att
dermed befrukta andra stånd eller arter. I slägtet Hippeastrum, i
Corydalis, såsom Prof. Hildebrand har visat, och hos vissa orchideer
enligt Scott och Fritz Müller äro alla individer så beskaffade. Hos
vissa arter kunna således vissa abnorma individer och af andra arter
alla individer verkligen hydridiseras vida lättare, än de befruktas
med frömjöl från samma individ. Vi skola anföra ett exempel. En lök
af Hippeastrum aulicum satte fyra blommor; Herbert befruktade tre
med deras eget frömjöl och den fjerde befruktades sedermera med
frömjöl från en sammansatt bastard som härstammade från tre arter;
resultatet var att ”fruktämnena hos de tre första blommorna snart
upphörde att växa och vissnade efter få dagar, hvaremot den kapsel,
som blifvit befruktad med frömjöl från bastarden, tillväxte raskt
och mognade och lemnade goda frön som frodades väl.” Herbert up-
prepade dessa försök under flera år och alltid med samma påföljd.
Dessa växter, af hvilka blott en del individer icke kunna befruktas
af sitt eget frömjöl, ehuru de tyckas vara fullkomligt friska och ehu-
ru både frömjöl och fröämnen äro fullkomligt goda vid befruktning
med andra arter, måste dock vara i något onaturligt tillstånd, och
dessa fall tjena till att visa, på hvilka obetydliga och hemlighetsfulla
orsaker en arts större och mindre fruktsamhet stundom beror.
Trädgårdsodlares praktiska försök förtjena att uppmärksammas,
om de också icke äro utförda med vetenskaplig noggranhet. Det är väl
bekant, på hvilket inveckladt sätt arterna af Pelargonium, Fuchsia,
Calceolaria, Petunia, Rhododendron m. fl. hafva blifvit kroaserade
och dock sätta många af dessa bastarder utan svårighet frö. Herbert
försäkrar till exempel, att en bastard af Calceolaria integrifolia och
plantaginea, arter som i sin allmänna habitus äro betydligt olika,
”fortplantar sig sjelf lika fullkomligt, som om den varit en naturlig
art från Chilis berg.” Jag har nedlagt mycken möda på att öfvertyga
mig om graden af fruktsamhet vid några sammansatta kroaseringar
af Rhododendron och jag har kommit till det resultat, att mån-
ga af dem äro fullkomligt fruktsamma. Mr C. Noble meddelar mig
till exempel, att han till ympning uppdragit stammar af en bastard
emellan Rhododendron ponticum och Catawbiense och att denna
sätter frön ”så lätt man kan tänka sig.” Om bastarder vid riktig be-
handling alltjemt tilltagit i fruktsamhet i hvarje ny generation, så-
som Gärtner trodde, skulle detta varit väl bekant för våra trädgård-
segare. Trädgårdsodlare uppdraga hela sängar af samma bastarder
och dessa allena underkastas lämplig behandling, ty de olika indi-
viderna af samma hybrida varietet kunna med insekters tillhjelp fritt
kroasera sig med hvarandra och det skadliga inflytandet af kroaser-
ing med nära slägtingar är derigenom förekommet. Hvar och en kan
lätt öfvertyga sig om verksamheten af insekternas biträde genom att
undersöka blommorna hos de mera sterila Rhododendronbastarder-
na, hvilka icke lemna något frömjöl, och han skall då finna på deras
märken massor af frömjöl, som insekter fört med sig dit från andra
blommor.
Hvad djuren beträffar har ett vida mindre antal noggranna försök
med dem blifvit anstälda än med växter. Om våra systematiska upp-
stälningar förtjena förtroende, det vill säga om djurslägtena äro lika
väl skilda från hvarandra som växtslägtena, kunna vi påstå, att djur
som äro mera skilda i naturens skala med vida större lätthet kunna
kroaseras än växter, men bastarderna äro som jag tror mera sterila.
Jag betviflar, att något fall af en fullkomligt fruktsam djurbastard
kan bevisas såsom fullt autentiskt. Vi få likväl komma ihåg, att då
så få djur kroasera sig fritt i fångenskapen, endast ett ringa antal
experiment blifvit anstälda. Kanariefågeln har till exempel blifvit
kroaserad med nio andra finkar, men då ingen af dessa nio arter
kroaseras fritt i fångenskap, hafva vi icke rätt att vänta, att de förs-
ta kroaseringarna emellan dem och kanariefågeln skulle blifva frukt-
samma, ej heller deras bastarder. Hvad åter beträffar fruktsamheten
hos nya generationer af de mera fruktsamma bastarderna, känner
jag knappt ett enda exempel på, att två familjer af samma bastard
samtidigt blifvit uppfödda från olika föräldrar, så att man kunnat
förekomma olägenheten af kroasering emellan slägtingar. Tvärtom
hafva bröder och systrar vanligen kroaserats i hvarje ny generation,
tvärtemot alla fackmäns upprepade varningar. Och i detta fall är
det alldeles icke förvånande, att den ärfda ofruktsamheten hos hy-
briderna alltjemt tilltagit. Om vi med afsigt sammanparade bröder
och systrar af någon ren djurart, som af någon orsak hade den min-
sta benägenhet för ofruktsamhet, skulle rasen helt säkert slockna ut
inom få generationer.
Ehuru jag icke känner något fullt trovärdigt fall af fullkomligt
fruktsamma djurbastarder, har jag dock anledning att tro, att bas-
tarder af Cervulus vaginalis och Reevesii samt af Phasianus colchi-
cus och P. torquatus äro fullkomligt fruktsamma. Man har nyligen
påstått, att två så skilda arter som hare och kanin, om de bringas till
parning alstra en nästan fullkomligt fruktsam afkomma, men detta
påstående är ännu tvifvel underkastadt. Bastarder af den vanliga
och den kinesiska gåsen (Anser cygnoides), arter som äro så skilda,
att de i allmänhet upptagas i olika slägten hafva ofta lemnat ungar i
detta land med den rena stamarten, och i ett enda fall hafva de var-
it fruktsamma sinsemellan. Detta har Mr Eyton åstadkommit, som
uppfödde två bastarder af samma föräldrar, men af olika kull och af
dessa två fåglar fick han icke mindre än åtta bastarder (barnbarn af
den rena gåsen) i ett bo. I Indien måste likväl dessa genom kroaser-
ing vunna gäss vara vida mera fruktsamma, ty två utmärkta män,
Mr Blyth och kapten Hutton hafva försäkrat mig, att hela flockar af
dessa kroaserade gäss hållas i olika delar af landet, och då de hållas
för nyttan der ingendera af stamarterna finnes måste de helt säkert
vara i hög grad fruktsamma.
De olika raserna af alla slags husdjur äro fullkomligt fruktsam-
ma då de kroaseras och dock härstamma de i många fall från två
eller flera vilda arter. Från detta faktum måste vi draga den slutsat-
sen, att antingen de ursprungliga stamarterna alstrade fullkomligt
fruktsamma bastarder, eller att de bastarder som uppföddes i tamt
tillstånd sedermera blefvo fruktsamma. Det senare alternativet, som
Pallas först framstälde, synes mest sannolikt och kan knappt betvi-
flas. Det är till exempel nästan säkert, att våra hundar härstamma
från flera vilda arter och dock äro alla, med undantag måhända
af vissa infödda hushundar i Sydamerika fullkomligt fruktsamma
sinsemellan, och analogien gifver mig mycken anledning att betvifla,
att de ursprungliga arterna först kroaserades fritt med hvarandra och
lemnade fruktsamma bastarder. Jag har nyligen fått afgörande bevis
på att hybriderna af den indiska puckeloxen (Zebu) och den vanliga
nötboskapen äro sinsemellan fullkomligt fruktsamma, och på grund
af Rütimeyers iakttagelser öfver deras vigtiga osteologiska olikheter,
äfvensom Blyths observationer öfver olikheterna i vanor, läte, konsti-
tution etc. måste dessa två former betraktas såsom så väl skilda arter
som några andra på jorden. Enligt denna åsigt om många husdjurs
ursprung måste vi antingen uppgifva tron på den nästan allmänna
ofruktsamheten vid kroasering emellan skilda djurarter, eller måste
vi betrakta ofruktsamheten icke såsom en outplånlig karakter, utan
såsom en egenskap som kan aflägsnas genom tämjning.
Om vi slutligen taga i betraktande alla de faststälda fakta rörande
kroasering af djur och växter, måste vi draga den slutsatsen, att en
viss grad af ofruktsamhet är en ytterst vanlig företeelse både vid
första kroaseringen och hos bastarderna, men att den efter hvad vi
nu känna icke kan vara ovilkorligt allmän.
Lagar för ofruktsamheten vid första kroaseringen och hos
bastarder.
Vi skola nu litet mera i detalj betrakta de omständigheter och re-
glor, som styra ofruktsamheten vid den första kroaseringen och hos
bastarderna. Vår förnämsta uppgift skall vara att se, huruvida dessa
reglor tillkännagifva, att arterna hafva blifvit begåfvade med denna
egenskap för att förekomma deras kroasering och sammanblandning
till en ytterlig förvirring. De här följande reglorna och slutföljder-
na äro hufvudsakligen hemtade från Gärtners utmärkta arbete om
bastardbildning bland växter. Jag har gjort mig mycken möda att
erfara, i hvad mån dessa reglor hafva tillämpning inom djurriket, och
i betraktande af huru ringa vår kännedom är om djurbastarder, har
jag blifvit öfverraskad att finna samma reglors allmänna tillämpning
i både växt- och djurriket.
Det har redan blifvit anmärkt, att fruktsamheten både vid förs-
ta kroaseringen och hos bastarderna gradvis öfvergår från noll till
fullkomlig fruktsamhet. Det är märkvärdigt, på huru många egen-
domliga vägar detta kan visas, men jag kan här blott i enkla drag
anföra några fakta. Om frömjöl från en växt i en familj förflyttas
till märket på en växt af helt annan familj, utöfvar det icke mera
inflytande derpå än oorganiskt dam. Från denna absoluta nollpunkt
finnes en fullkomlig serie ända upp till fullkomlig fruktsamhet, om
pollenkornen af olika arter inom samma slägte appliceras på märket
af någon af dem, och vi hafva sett, att i vissa abnorma fall denna
fruktsamhet stiger till en utomordentlig grad, utöfver den som väx-
tens eget frömjöl kan åstadkomma. Bland sjelfva bastarderna finnas
några, hvilka aldrig hafva satt och sannolikt aldrig skola sätta ett
enda fruktsamt frö, icke en gång med frömjöl från föräldrar af ren
art, men i några af dessa fall kan ett första spår till fruktsamhet
upptäckas deruti, att frömjölet af en ren stamart bringar bastar-
dens blomma att vissna hastigare än den annars skulle gjort, och en
blommas tidiga vissnande är som bekant ett tecken till börjande be-
fruktning. Från denna yttersta grad af ofruktsamhet hafva vi sjelfbe-
fruktande bastarder, som sätta allt större och större antal frö, ända
upp till den fullkomligaste fruktsamhet.
Bastarder af två arter, som äro mycket svåra att kroasera och
sällan lemna någon afföda, äro i allmänhet mycket sterila, men jem-
förelsen emellan svårigheten att åstadkomma första kroaseringen och
de deraf uppkomna bastardernas ofruktsamhet — två klasser af fak-
ta, som i allmänhet förblandas med hvarandra — är på inga vilkor
sträng. Det finnes många fall, i hvilka två rena arter kunna förenas
med ovanlig lätthet, såsom i slägtet Verbascum, och alstra talrika
hybrida afkomlingar, men dessa äro ytterst ofruktsamma. Å andra
sidan finnas arter, som mycket sällan eller med yttersta svårighet
kunna kroaseras, men om en gång bastarder bildas, äro de mycket
fruktsamma. Dessa två motsatta fall inträffa stundom inom samma
slägte, till exempel Dianthus.
Fruktsamheten vid första kroaseringen och hos bastarderna rub-
bas vida lättare af ogynsamma förhållanden än fruktsamheten hos
rena arter. Men graden är dessutom i sig sjelf föränderlig, ty den är
icke alltid densamma, om samma två arter kroaseras under samma
förhållanden, utan beror till en del på de individers konstitution,
hvilka komma att väljas till experimentet. Så är äfven förhållandet
med bastarderna, ty deras fruktsamhetsgrad skiljer sig ofta betydligt
hos olika individer uppdragna från frön ur samma fröhus, oaktadt
de lefva under samma förhållanden.
Med uttrycket systematisk affinitet menas likheten emellan arter
i skapnad, konstitution, särdeles i de delar, som äro af hög fysi-
ologisk betydelse och visa blott få afvikelser hos närslägtade arter.
Fruktsamheten vid första kroaseringen emellan arter och hos de bas-
tarder som deraf uppkomma beror i hög grad på deras systematiska
affinitet. Detta bevisas deraf, att hybrider aldrig hafva uppkommit
emellan arter, som af systematiker ställas i skilda familjer, och å
andra sidan deraf, att mycket närbeslägtade arter i allmänhet före-
na sig med lätthet. Men öfverensstämmelsen emellan systematisk
affinitet och lätthet för kroasering är icke sträng. En mängd exempel
kunde gifvas på närslägtade arter, hvilka icke eller blott med ytter-
sta svårighet kunna bringas till parning, och å andra sidan på my-
cket skilda arter, som med lätthet låta kroasera sig. I samma familj
kan finnas ett slägte, som Dianthus, af hvilket många arter utan
svårighet kunna kroaseras, och ett annat slägte, Silene, i hvilket de
mest ihärdiga ansträngningar icke hafva lyckats att emellan ytterst
beslägtade arter åstadkomma en enda bastard. Till och med inom
samma slägte träffa vi på samma olikhet; de många arterna af Nico-
tiana (tobak) hafva till exempel blifvit i vida större skala kroaserade
än arterna af något annat slägte, men Gärtner har funnit, att N.
acuminata, som icke är någon särdeles afvikande art, envist emot-
stod alla befruktningsförsök, så att den icke kunde befrukta, ej heller
befruktas af åtta andra arter af slägtet Nicotiana. Många analoga
fakta kunde anföras.
Ännu har ingen kunnat bestämma, hvad slags eller hvilken grad
af olikhet i någon upptäckbar karakter är tillräcklig att förhindra
två arters kroasering. Man kan visa, att arter kunna kroaseras, hvil-
ka äro helt olika i sitt lefnadssätt och allmänna utseende, och som
hafva starkt utpräglade skiljaktigheter i hvarje blomdel, till och med
i frömjölet, i frukten och i hjertbladen. Ettåriga och fleråriga örter,
träd med affallande blad och träd som äro gröna hela året om, växter
som bebo skilda orter och äro tjenliga för helt olika klimat kunna
ofta med lätthet kroaseras.
Med ömsesidig kroasering emellan två arter menar jag sådana
fall, som då till exempel en hingst först kroaseras med en åsnehona
och sedan en åsnehanne med ett sto: dessa två arter kunna då sägas
blifvit ömsesidigt kroaserade. I lättheten att åstadkomma ömsesidig
kroasering finnes ofta den största möjliga olikhet. Sådana fall äro
särdeles vigtiga, ty de bevisa, att förmågan af kroasering hos två
arter ofta är fullkomligt oberoende af deras systematiska slägtskap
eller af hvarje olikhet i hela deras organisation med undantag af
reproduktionsorganerna. Olikheten i resultat vid ömsesidig kroaser-
ing emellan två arter var för längesedan observerad af Kölreuter. Vi
skola anföra ett exempel; Mirabilis jalapa kan med lätthet befruk-
tas med frömjöl från M. longiflora och de på sådant sätt uppkomna
bastarderna äro ganska fruktsamma; men Kölreuter försökte mer än
tvåhundra gånger under åtta års tid att befrukta M. longiflora med
frömjöl af M. jalapa, men utan resultat. Några andra lika slående
exempel kunde gifvas och Thuret har observerat samma förhållande
med några sjöväxter. Gärtner fann vidare, att denna olikhet i lät-
theten att åstadkomma ömsesidig kroasering i mindre grad är ytterst
vanlig. Han har iakttagit den äfven emellan mycket beslägtade for-
mer, såsom Matthiola annua och glabra, hvilka många botanister
upptaga blott såsom varieteter. Det är också ett anmärkningsvärdt
förhållande, att fruktsamheten hos bastarder som uppkommit genom
ömsesidig kroasering i allmänhet är olika i ringa grad och stundom
betydligt, ehuru de sällan afvika i yttre karakterer, och likväl äro
de naturligtvis bildade af samma två arter på det sätt, att den ena
arten först blifvit begagnad som fader och sedan som moder.
Flera andra egendomliga reglor kunde hemtas från Gärtner; nå-
gra arter hafva till exempel en anmärkningsvärd förmåga att kroasera
sig med andra arter; några arter af samma slägte visa en särdeles
stor benägenhet att förläna sina hybrida afkomlingar sitt utseende,
men dessa två egenskaper äro icke nödvändigt förenade. Det finnes
vissa bastarder, hvilka i stället för att hafva som vanligt karakterer,
som stå midt emellan föräldrarnas, nästan fullkomligt likna den ena,
och ehuru de till det yttre äro så lika sina föräldrar af ren art, äro
de dock med få undantag ytterst sterila. Så förekomma äfven ibland
bastarder, hvilka i allmänhet i skapnad stå midt emellan föräldrar-
na, undantagsvis abnorma individer, hvilka utomordentligt likna den
ena af föräldrarna; och dessa bastarder äro nästan alltid ytterst ster-
ila, äfven om de andra bastarderna uppdragna af frön från samma
fröhus hafva en ansenlig grad af fruktsamhet. Dessa fakta visa att
fruktsamheten hos bastarderna är fullkomligt oberoende af deras yt-
tre likhet med föräldrarna af ren art.
Om vi betrakta de nu gifna reglorna för fruktsamheten vid förs-
ta kroaseringen och hos bastarder, se vi, att, om former förenas,
hvilka måste anses såsom goda och skilda arter, deras fruktsamhet
genomgår alla grader från noll till fullkomlig fruktsamhet eller till
och med under vissa vilkor derutöfver. Deras fruktsamhet är äfven
i sig sjelf föränderlig, jemte det att den är ytterligt känslig för gy-
nsamma och ogynsamma förhållanden. Den är ingalunda alltid till
graden lika vid första kroaseringen och hos de deraf uppkomna bas-
tarderna, och dessas fruktsamhet står icke i något förhållande till
graden af likhet med någondera af föräldrarna i yttre utseende. Och
slutligen är lättheten för första kroaseringen emellan två arter icke
alltid beroende af deras systematiska slägskap eller graden af likhet
emellan dem. Den sista satsen bevisas klart af de skiljaktiga resul-
taten af ömsesidig kroasering emellan samma två arter, ty allt efter
som den ena eller andra arten användes såsom fader eller moder,
finnes i allmänhet någon olikhet, och stundom den största möjliga,
i lättheten att åstadkomma en kroasering. Dessutom skilja sig äfven
bastarderna af ömsesidiga kroaseringar ofta i fruktsamhet.
Månne nu dessa invecklade och egendomliga reglor gifva vid han-
den, att arterna blifvit begåfvade med ofruktsamhet vid kroasering
endast af det skäl, att de icke skola sammanblandas i naturtillstån-
det? Jag tror det icke. Ty hvarföre skulle ofruktsamheten vara af så
olika grad vid arternas kroasering, då vi måste antaga det vara af
lika vigt för alla arter att skyddas för sammanblandning? Hvarföre
skulle graden af ofruktsamhet i sig sjelf vara föränderlig hos individer
af samma art? Hvarföre skulle en art kunna kroaseras med lätthet
och dock lemna blott sterila bastarder, och hvarföre skulle andra
arter, som blott med största svårighet kunna kroaseras, lemna fullt
fruktsamma bastarder? Hvarföre skulle ofta finnas så stor olikhet i
resultaten af ömsesidig kroasering emellan två arter? Hvarföre, kan
man äfven fråga, har bastardbildning någonsin blifvit möjlig? Att
gifva arterna den särskilda förmågan att alstra bastarder och sedan
sätta en gräns för deras vidare fortplantning genom olika grader af
ofruktsamhet, som icke stå i något närmare sammanhang med lät-
theten af den första kroaseringen, det synes mig i sanning vara en
sällsam anordning.
Ofvanstående reglor och fakta synas mig deremot tydligt visa,
att ofruktsamheten både vid första kroaseringen och hos bastarder
är helt enkelt tillfällig eller beroende på okända afvikelser i repro-
duktionsorganerna; olikheterna äro af så egendomlig och begränsad
natur, att vid ömsesidig kroasering det manliga elementet af den ena
arten fritt inverkar på det qvinliga hos den andra, men icke tvärtom.
Det är kanske lämpligt att litet mera fullständigt med ett exempel
förklara hvad jag menar med att ofruktsamheten är beroende på
andra skiljaktigheter och icke en särskild förlänad egenskap. Då en
växts förmåga att kunna inympas på en annan eller icke är helt och
hållet likgiltig för dess välfärd i naturtillståndet, antager jag, att in-
gen vill anse denna förmåga såsom en särskild förlänad egenskap,
utan att hvar och en medgifver att den sammanfaller med skiljak-
tigheter i lagarna för de båda växternas utveckling. Vi kunna stun-
dom se skälet, hvarföre ett träd icke går på ett annat, uti olikheter
i deras tillväxt, i hårdheten af deras ved, i safvens beskaffenhet och
dylikt, men i en mängd fall kunna vi icke angifva något skäl alls. Till
och med stora olikheter, såsom om växternas storlek är betydligt
olika, om den ena är trädartad, den andra en ört, eller den ena alltid
grön, den andra blott om sommaren, och om de äro lämpliga för
olika klimat, äro icke alltid tillräckliga hinder för ympningen. Såsom
vid bastardbildning, så är äfven vid ympning möjligheten begränsad
af systematisk affinitet, ty ingen har varit i stånd att ympa ihop träd
som höra till olika familjer, och å andra sidan kunna beslägtade arter
och varieteter af samma art i allmänhet men icke ovilkorligen ympas
i hvarandra med lätthet. Men denna förmåga är såsom vid bastard-
bildning ingalunda absolut beroende af systematisk slägtskap. Ehuru
många skilda arter inom samma familj hafva blifvit ympade tillsam-
mans, lyckas ympningen i andra fall icke med arter af samma slägte.
Päronet kan vida lättare inympas på qvittenträd, som upptages så-
som särskildt slägte, än på äppelträd, som tillhör samma slägte. Till
och med olika varieteter af päronet slå an med olika grad af lät-
thet på qvittenträd och på samma sätt förhålla sig olika varieteter
af aprikos och persika emot vissa plommonvarieteter.
Gärtner fann stundom en medfödd olikhet hos individerna af
två arter vid kroasering och samma förhållande tror Sageret äfven
ega rum med olika individer af samma två arter, då de ympas till-
sammans. Vid ömsesidig kroasering är lättheten att åstadkomma
förening ofta långt ifrån lika och så är stundom äfven förhållandet
vid ympning; de vanliga krusbären till exempel kunna icke inympas
på vinbär, hvaremot vinbären, ehuru med någon svårighet, slå an på
krusbärsbuskar.
Vi hafva sett, att bastarders ofruktsamhet, hvilka hafva sina re-
produktionsorganer i ett ofullkomligt tillstånd, är ett fall som bör
skiljas ifrån svårigheten att sammanpara två rena arter med ful-
lkomliga reproduktionsorganer, men dessa två skilda fall gå till en
viss grad parallelt. Något analogt förekommer äfven vid ympning.
Thouin fann, att tre arter af Robinia, hvilka på sina egna rötter
lätt satte frö och som utan synnerlig svårighet läto ympa sig på en
annan art, genom ympningen blefvo ofruktsamma. Vissa arter af
Sorbus lemnade deremot efter inympning på andra arter dubbelt så
mycket frukt som på sina egna rötter. Detta senare faktum påmin-
ner oss om de utomordentliga Hippeastrum, Passiflora m. fl. hvilka
sätta vida mera frön då de befruktas med frömjöl af en skild art, än
om de befruktas med frömjöl från samma stånd.
Vi se sålunda, att, ehuru det finnes en stor och tydlig skilnad
emellan inympade stammars blotta adhesion och föreningen emel-
lan hanliga och honliga element vid reproduktionsakten, dock en
viss grad af parallelism eger rum emellan resultaten vid ympning och
kroasering af skilda arter. Och då vi måste betrakta de egendomliga
och invecklade lagarna för den olika lätthet med hvilken träd kunna
inympas på hvarandra såsom sammanfallande med okända skiljak-
tigheter i deras vegetativa system, så tror jag att de ännu mera
invecklade lagarna för lättheten af en första kroasering sammanfalla
med okända skiljaktigheter i deras reproduktiva system. Dessa skil-
jaktigheter följa i båda fallen till en viss grad, såsom man kunnat
vänta, den systematiska slägtskapen, genom hvilket uttryck hvarje
slags likhet och olikhet emellan organiska varelser betecknas. Fakta
synas mig på intet vis gifva vid handen, att den större eller mindre
svårigheten af att ympa eller kroasera olika arter är en särskild för-
länad egenskap, ehuru med afseende på kroasering denna svårighet
är likaså vigtig för arternas varaktighet och bestånd, som den vid
ympning är likgiltig för deras välfärd.
Orsaker till ofruktsamhet vid första kroaseringen och hos
bastarder.
En tid syntes det mig sannolikt, såsom äfven för andra, att ofrukt-
samheten vid den första kroaseringen och hos bastarder blifvit småningom
förvärfvad genom naturligt urval af obetydligt förminskade grader af
fruktsamhet, som frivilligt uppträdde liksom hvarje annan variation
hos vissa individer af en varietet vid kroasering med en annan vari-
etet. Ty det skulle tydligen vara fördelaktigt för två varieteter eller
begynnande arter, om de kunde hindras att blanda sig med hvar-
andra, enligt samma grundsats, som menniskan följer, då hon vid
utväljande af två varieteter måste hålla dem skilda. I första rum-
met må det anmärkas, att skilda trakter ofta bebos af artgrupper
och af enstaka arter, som om de bringas tillsammans och kroaseras
befinnas vara mer eller mindre ofruktsamma; nu kan det tydligen
icke hafva varit af någon fördel för sådana åtskilda arter att hafva
blifvit sinsemellan sterila och detta kan således icke hafva åstadkom-
mits af det naturliga urvalet; men man kan måhända påstå, att om
en art blefve ofruktsam med någon landsman, ofruktsamhet med
andra arter skulle blifva en nödvändig följd. Vidare står det nästan
lika mycket i strid med teorien om det naturliga urvalet som med
den särskilda skapelsen, att vid ömsesidig kroasering det manliga
elementet af en art skulle blifvit ytterst overksamt emot en annan
art, under det på samma gång denna andra arts manliga element
är i stånd att fritt befrukta den första arten; ty detta besynnerliga
tillstånd hos reproduktionssystemet kunde icke vara fördelaktigt för
någondera arten.
Om vi betrakta sannolikheten för det naturliga urvalets verk-
samhet att göra arterna sinsemellan fruktsamma, befinnes en stor
svårighet ligga i tillvaron af många gradvisa öfvergångar från obe-
tydligt förminskad fruktsamhet till absolut ofruktsamhet. Det må
medgifvas, att enligt ofvan utvecklade grundsats det skulle gagna
en art under bildning att vara till en viss ringa grad ofruktsam vid
kroasering med dess stamform eller med någon annan varietet; ty
ett mindre antal hybridiserade och försämrade afkomlingar skulle
då kunna blanda sitt blod med de nya under bildning varande arter-
na. Men den som vill göra sig möda att reflektera öfver de stadier
genom hvilka denna första grad af ofruktsamhet skulle förökas genom
naturligt urval till den höga grad, som är allmän för arter, hvilkas
olikheter blifvit så stora, att de upptagas i skilda slägten eller famil-
jer, han skall finna ämnet ytterligt inveckladt. Efter mogen öfverlägn-
ing synes det mig, att detta icke kan vara en följd af naturligt urval,
ty det kunde icke hafva varit af någon direkt nytta för ett djur att
med svårighet kroaseras med en annan individ af olika varietet och
på detta sätt lemna få afkomlingar; sådana individer kunde följaktli-
gen icke hafva blifvit utvalda eller bibehållna. Eller låt oss taga två
arter, hvilka i sitt nuvarande tillstånd vid kroasering lemna några få
ofruktsamma afkomlingar; hvad finnes här som skulle gynna de indi-
vider, hvilka råkade att vara begåfvade med en obetydligt högre grad
af ofruktsamhet, hvilka på detta sätt stodo ett steg närmare absolut
ofruktsamhet? Ett framåtgående af detta slag måste, om teorien för
det naturliga urvalet här kan användas, oupphörligen hafva inträffat
med många arter, ty en mängd äro sinsemellan fullkomligt ofruk-
tsamma. Vi hafva visserligen skäl att tro, hvad de sterila, könlösa
insekterna beträffar, att modifikationer i deras kroppsbildning och
fruktsamhet blifvit långsamt samlade af det naturliga urvalet, då
samhället som de tillhörde derigenom fick en viss fördel öfver an-
dra samhällen af samma art, men om en djurindivid, som icke hör
till något samhälle, blefve ofruktsam vid kroasering med någon an-
nan varietet, skulle denna icke sjelf vinna någon fördel deraf eller
indirekt gifva andra individer af samma varietet någon fördel och
på detta sätt föranleda deras bibehållande. Från dessa betraktelser
drager jag den slutsatsen, att hvad djuren beträffar de olika grader
af fruktsamhet, som arter förete vid kroasering, icke kunna hafva
långsamt förökas genom naturligt urval.
Ibland växter är det möjligt att förhållandet kan vara något an-
norlunda. Hos många föra insekter beständigt frömjöl från närstående
växter till märkena i hvarje blomma och hos några arter åstad-
kommes detta af vinden. Om nu frömjölet af en varietet, då det
förflyttades på märket af samma varietet, skulle genom spontan
variation blifva i aldrig så ringa grad mäktigare än andra varieteters
frömjöl, skulle detta vara en fördel för varieteten, ty dess eget frömjöl
skulle då tillintetgöra verkningarna af andra varieteters frömjöl och
på detta sätt förhindra karakterens försämring. Och ju mera öfvervigt
varietetens eget frömjöl kunde få genom naturligt urval, ju större
skulle fördelarna vara. Från Gärtners undersökningar känna vi, att
hos arter som äro sinsemellan ofruktsamma hvar och ens frömjöl
alltid är verksammare på sitt eget märke än andra arters; men vi
veta icke om denna öfvervigt är en följd af ofruktsamheten eller
om ofruktsamheten är en följd af denna öfvervigt. Om den senare
åsigten är riktig, så måste, då denna öfvervigt blir allt större och
större genom naturligt urval, emedan den är fördelaktig för en art
under bildning, äfven ofruktsamheten som följer af denna öfvervigt
på samma gång ökas, och resultatet blir olika grader af ofruktsamhet,
såsom vi påträffa hos färdiga arter. Denna åsigt kunde utsträckas till
djuren, om honan före hvarje börd emottog flera hannar, så att det
sexuela elementet af hennes egen varietet genom sin öfvervigt till-
intetgjorde verkningarna af de andra hannarnas, som tillhörde andra
varieteter, men vi hafva intet skäl att tro, att detta är förhållandet
åtminstone bland landdjuren, ty de flesta hannar och honor para sig
för hvarje befruktning och några förena sig för hela lifvet.
Vi kunna således antaga, att hvad djuren beträffar ofruktsamheten
vid arters kroasering icke blifvit långsamt ökad genom naturligt ur-
val, och då denna ofruktsamhet följer samma allmänna lagar i växt-
som i djurriket, är det osannolikt ehuru skenbart möjligt, att bland
växterna kroaserade arter skulle blifvit ofruktsamma genom en olika
process. På grund af dessa betraktelser och ihågkommande, att så-
dana arter i allmänhet äro sterila vid kroasering, hvilka aldrig lefvat
tillsammans i samma trakt och som derföre icke kunnat hafva någon
fördel af att blifva sinsemellan ofruktsamma, samt med tanken på
att vid ömsesidig kroasering emellan två arter stundom finnes den
största olikhet i deras ofruktsamhet, måste vi öfvergifva den tron,
att det naturliga urvalet härvid varit verksamt. Vi ledas således till
vår förra sats, att ofruktsamheten vid första kroaseringen och hos
bastarder är helt enkelt sammanfallande med okända skiljaktigheter
i reproduktionssystemet hos stamarterna.
Vi skola nu försöka att litet närmare betrakta den sannolika
beskaffenheten af dessa olikheter, hvilka föranleda ofruktsamhet vid
den första kroaseringen och hos bastarder. Rena arter och bastarder
skilja sig såsom redan är anmärkt i sina reproduktionsorganers till-
stånd, men från det nedan anförda om ömsesidigt dimorfa och tri-
morfa växter vill det synas som om någon okänd lag funnes, som har
till följd att ungarna af en icke fullkomligt fruktsam förening sjelfva
blifva mer eller mindre ofruktsamma.
Vid den första kroaseringen emellan rena arter beror den större
eller mindre svårigheten att åstadkomma en förening och erhålla en
afföda på flera skilda orsaker. Det måste stundom vara en fysisk
omöjlighet för det hanliga elementet att nå ägget, såsom i de fall
då en växt har en pistill så lång, att pollenrören icke kunna nå ned
till fröämnena. Man har också iakttagit, att om frömjöl af en art
förflyttas till märket af en annan icke närbeslägtad art, pollenrören
visserligen skjuta fram men icke kunna genomtränga märkets yta.
Det hanliga elementet kan å andra sidan verkligen uppnå det honli-
ga, men utan att bringa embryot till utveckling, såsom förhållandet
tyckes hafva varit med några af Thurets experimenter med Fuci.
Någon förklaring kan icke gifvas på dessa fakta, lika litet som man
kan förklara, hvarföre vissa träd icke kunna ympas på hvarandra.
Slutligen kan ett embryo utvecklas men omkomma i en mycket tidig
period. Detta senare alternativ har icke varit föremål för tillräcklig
uppmärksamhet, men på grund af iakttagelser som blifvit mig med-
delade af mr Hewitt, hvilken hade stor erfarenhet i bastardbildning
af fasaner och höns, tror jag, att embryots död är en mycket van-
lig orsak till ofruktsamhet vid en första kroasering. Mr Salter har
nyligen framlagt resultaten af en undersökning på omkring femhun-
dra ägg, som han fått genom olika kroaseringar emellan tre arter af
slägtet Gallus och deras hybrider. Största delen af dessa ägg hade
blifvit befruktade, och i större delen af de befruktade äggen hade
embryonerna antingen blifvit delvis utvecklade och sedan aborterat
eller hade de blifvit nära fullt utvecklade, men de unga kycklingar-
na hade icke varit i stånd att bryta skalen. Af de kycklingar som
föddes dogo mer än fyra femtedelar inom de första dagarna eller
åtminstone veckorna ”utan någon märkbar orsak, blott som det ty-
cktes derföre att de icke kunde lefva;” så att af femhundra ägg blott
tolf kycklingar uppföddes. Hybrida embryoners tidiga död inträffar
sannolikt på samma sätt hos växterna; åtminstone är det kändt,
att bastarder som uppdragas af skilda arter stundom äro svaga och
dvärgartade och dö i tidig ålder, hvarpå Max Wichura nyligen gifvit
några slående exempel bland hybrida pilar. Det kan här förtjena an-
märkas, att i några fall af partenogenesis embryoner från obefruktade
silkesmaskägg passerade sina tidigare utvecklingsstadier och derefter
omkommo liksom embryoner, som bildats genom kroasering emellan
två skilda arter. Förrän jag erhöll kännedom om dessa fakta, ville jag
icke gerna tro, att förtidig död så ofta förekom hos hybrida embry-
oner, ty då bastarderna en gång äro framfödda, äro de i allmänhet
friska och långlifvade såsom vi se förhållandet vara med den vanli-
ga mulåsnan. Bastarder äro likväl utsatta för olika omständigheter
före och efter födseln: då de en gång äro födda och lefva i en trakt
der deras båda föräldrar lefva, äro de i allmänhet placerade under
gynsamma lefnadsförhållanden. Men en bastard är blott till hälften
delaktig af moderns natur och konstitution, och derföre så länge
den före födseln näres i moderlifvet eller i ägg och frön frambrag-
ta af modern, kan den vara utsatt för förhållanden som till en viss
grad äro ogynsamma, och följaktligen kan den lättare omkomma i
en tidig period, isynnerhet som alla unga varelser äro synnerligen
känsliga för skadliga eller onaturliga lefnadsförhållanden. Men det
är dock mera sannolikt, att orsaken ligger i en viss ofullkomlighet
i sjelfva impregneringsakten, som gör att embryot blir ofullständigt
utveckladt, än att den ligger i de omständigheter för hvilka embryot
sedermera utsättes.
Förhållandet är helt olika med bastarder, hos hvilka de sexuela
elementen äro ofullständigt utvecklade. Jag har mer än en gång an-
tydt, att jag samlat en mängd fakta som visa, att om växter och djur
förflyttas från deras naturliga förhållanden, de äro ytterligt blottstäl-
da för allvarsamma rubbningar i reproduktionsorganerna. Detta är
i sjelfva verket ett stort hinder för djurens tämjning. Emellan den
på detta vis uppkomna ofruktsamheten och bastardernas sterilitet
finnas många likheter. I båda fallen är ofruktsamheten oberoende af
allmänna helsotillståndet och är ofta åtföljd af omåttlig storlek och
yppighet. I båda fallen förekommer ofruktsamheten i flera grader;
i båda fallen är det manliga elementet mest utsatt för rubbningar,
men stundom det honliga mera än hannens. I båda fallen håller fruk-
tsamheten till en viss grad jemna steg med systematisk slägtskap,
ty hela grupper af växter och djur blifva ofruktsamma under samma
naturliga förhållanden och hela grupper af arter sträfva att alstra
sterila bastarder. Å andra sidan emotstår stundom en art i en grupp
stora förändringar i yttre förhållanden med oförsvagad fruktsamhet
och vissa arter i en grupp lemna ovanligt fruktsamma bastarder.
Ingen kan på förhand säga, om ett visst djur skall fortplanta sig i
fångenskapen eller om en utländsk växt skall sätta frö vid odling, och
icke heller kan han på förhand säga, om två arter af ett slägte skola
lemna mer eller mindre ofruktsamma bastarder. Slutligen om organ-
iska varelser under flera generationer försättas under omständigheter
som för dem icke äro naturliga, äro de ytterst benägna för att variera,
hvilket till en del synes bero derpå, att deras reproduktionsorganer
hafva lidit någon rubbning ehuru svagare än då ofruktsamhet föl-
jer. Så är äfven förhållandet med bastarder, ty deras afkomlingar i
följande generationer äro särdeles benägna att variera, såsom hvarje
experimentator har iakttagit.
Vi se således, att om organiska varelser försättas under nya och
onaturliga förhållanden, och om bastarder bildas genom onaturlig
kroasering af två arter, det reproduktiva systemet oberoende af allmän-
na helsotillståndet på likartadt sätt rubbas i sin verksamhet. I ena
fallet hafva lefnadsförhållandena förändrats, ehuru ofta i så ringa
grad att vi ej kunna märka det, i det andra fallet hafva de yttre vilko-
ren förblifvit desamma, men organisationen har blifvit bragt i oord-
ning derigenom, att två kroppsbildningar och konstitutioner blifvit
blandade till en. Ty det är näppeligen möjligt att två organisationer
kunna förenas till en utan någon rubbning i utvecklingen eller olika
delars och organers periodiska verkan och ömsesidiga förhållanden.
Om bastarder äro i stånd att fortplanta sig med hvarandra, lemna
de i arf åt sina afkomlingar från generation till generation denna
sammansatta organisation, och derföre böra vi icke förvånas öfver,
att deras ofruktsamhet, ehuru till en viss grad föränderlig, dock icke
aftager; den är till och med benägen att tilltaga, och detta är vanli-
gen resultatet af parning emellan för nära slägtingar, såsom vi förut
förklarat. Ofvanstående åsigt, att bastarders ofruktsamhet beror på
tvänne organisationers sammanblandning till en, har nyligen blifvit
starkt framhållen af Max Wichura, men jag måste tillstå, att ofruk-
tsamheten hos afkomlingarna af dimorfa och trimorfa växter, om
individer af samma form paras, gör denna åsigt något tvifvelaktig.
Vi måste likväl komma ihåg, att dessa växters ofruktsamhet blifvit
förvärfvad för ett visst ändamål och kan skilja sig i ursprung från
bastardernas.
Vi måste tillstå, att vi hvarken med denna eller någon annan
åsigt kunna begripa flera fakta som röra bastarders ofruktsamhet,
till exempel den olika fruktsamheten hos bastarder af ömsesidig
kroasering, eller den förökade ofruktsamheten hos de bastarder, hvil-
ka tillfälligtvis och undantagsvis nära likna sina föräldrar. Ej heller
vill jag påstå att föregående anmärkningar gå till botten af saken; ty
vi hafva ingen förklaring deröfver, att en organism blir ofruktsam då
den försättes under onaturliga förhållanden. Allt hvad jag har försökt
att visa är, att i två fall, i vissa hänseenden beslägtade, ofruktsamhet
är det vanliga resultatet, i det ena fallet deraf att lefnadsförhållan-
dena blifvit ändrade, i det andra fallet deraf att organisation eller
konstitution blifvit rubbade genom tvänne organisationers samman-
blandning till en.
En likartad öfverensstämmelse förefinnes äfven i en beslägtad,
men mycket olika klass af fakta. Det är en gammal och nästan allmän
tro, grundad på en mängd bevis, att små förändringar i lefnadsvilko-
ren äro välgörande för alla lefvande varelser. Vi se derföre land-
hushållare och trädgårdsmästare ofta flytta sina frön och rotknölar
från en mark och ett klimat till ett annat och tillbaka igen. Un-
der djurens tillfrisknande se vi ofta stora fördelar af nästan hvarje
förändring i lefnadsvanor. Både ibland växter och djur finnes åter
en mängd bevis, att kroasering emellan individer af samma art, som
till en viss grad afvika från hvarandra, gifver afkomman styrka och
fruktsamhet och att parning emellan nära slägtingar fortsatt under
flera generationer nästan alltid medförer svaghet och ofruktsamhet,
isynnerhet om de hållas under samma lefnadsförhållanden.
Häraf synes mig, att å ena sidan små förändringar i lifsvilko-
ren äro välgörande för alla varelser, och å andra sidan, att svaga
kroaseringar, det vill säga kroaseringar emellan hannar och honor af
samma art, hvilka hafva varierat och blifvit obetydligt afvikande, gif-
va afkomlingarna styrka och fruktsamhet. Men vi hafva sett, att sto-
ra förändringar i lefnadsförhållandena, eller förändringar af särskild
beskaffenhet ofta göra organiska varelser till en viss grad ofruktsam-
ma och att större kroaseringar, det är kroaseringar emellan hannar
och honor som blifvit betydligt eller specifikt skilda, lemna bastarder
som i allmänhet äro till en viss grad ofruktsamma. Jag kan icke
föreställa mig att denna parallelism är en tillfällighet eller inbillning.
Båda serierna af fakta synas vara sammanbundna af något okändt
gemensamt band, som står i nära sammanhang med lifsprincipen;
denna princip är, såsom Herbert Spencer anmärkt, att lifvet beror
på eller består uti en oupphörlig verkan och återverkan emellan åt-
skilliga krafter, hvilka såsom öfverallt i naturen sträfva att hålla
hvarandra i jemvigt; om denna jemvigt i ringa grad rubbas af någon
förändring, vinna tydligen de vitala krafterna i makt.
Dimorfism och trimorfism.
Detta ämne bör här i korthet behandlas och vi skola finna att det
sprider något ljus öfver bastardbildningen. Flera växter, som höra
till skilda ordningar, förete två former, hvilka finnas i nästan lika
antal och skilja sig i ingenting annat än i sina reproduktionsorganer;
den ena formen har en lång pistill med korta ståndare, den andra
en kort pistill med långa ståndare och bådas pollenkorn äro af oli-
ka storlek. Af de trimorfa växterna finnas tre former, som likaledes
skilja sig i pistillernas och ståndarnas längd, i pollenkornens stor-
lek och färg och i några andra hänseenden; och då hvar och en af
de tre formerna hafva två slags ståndare, finnas inalles sex slags
ståndare och tre slags pistiller. Dessa organers längd stå i sådant
förhållande till hvarandra, att hos två af formerna hälften af stån-
darna hafva samma höjd som märket i den tredje. Nu har jag visat,
och resultatet har bekräftats af andra iakttagare, att för att fullkom-
lig fruktsamhet skall inträffa det är nödvändigt, att märket af den
ena formen befruktas med frömjöl från ståndarna af motsvarande
höjd i den andra formen. I dimorfa arter äro derföre två parningar,
som kunna kallas legitima, fullt fruktsamma, och två, som kunna
kallas illegitima, äro mer eller mindre ofruktsamma. I de trimorfa
arterna äro sex parningar legitima eller fullt fruktsamma och tolf
äro illegitima eller mer eller mindre ofruktsamma.
Den ofruktsamhet, som kan iakttagas hos flera dimorfa och tri-
morfa växter vid illegitim befruktning, det är med frömjöl från stån-
dare, som i höjd icke motsvara pistillen, är mycket olika till graden
ända upp till absolut och ytterlig ofruktsamhet; på samma sätt som
förhållandet är vid kroasering af skilda arter. Liksom graden af ofruk-
tsamhet i det senare fallet till betydlig del beror på mer eller mindre
gynsamma lefnadsförhållanden, så har, såsom jag har funnit, dessa
äfven inflytande på ofruktsamheten vid illegitima befruktningar. Det
är väl bekant, att om frömjöl af en skild art försättes på en blommas
märke och dennas eget frömjöl sedermera äfven efter en ansenlig tids
förlopp bringas i beröring med samma märke, det senares verkan har
en sådan öfvervigt öfver det förras, att det i allmänhet tillintetgör
dess verkningar; förhållandet är detsamma med frömjölet i de olika
formerna af samma art, ty det legitima frömjölet har stor öfvervigt
öfver det illegitima, om båda bringas i beröring med samma märke.
Jag öfvertygade mig härom genom att befrukta flera blommor först
illegitimt och tjugufyra timmar derefter legitimt med frömjöl från en
egendomligt färgad varietet, och alla de nya plantorna antogo dess
färg. Detta visar att det legitima frömjölet som applicerades tjugu-
fyra timmar efteråt hade helt och hållet tillintetgjort eller förhin-
drat verkan af det förut använda illegitima frömjölet. Vid ömse-
sidig kroasering emellan två arter är resultatet ofta mycket olika och
samma förhållande inträffar med de trimorfa växterna. En form af
Lythrum salicaria med medelstor pistill befruktades illegitimt utan
synnerlig svårighet med frömjöl från de långa ståndarna i en an-
nan form med kort pistill, men den senare gaf icke ett enda frö vid
befruktning med frömjöl från de långa ståndarna i den förra formen.
I alla dessa hänseenden och i andra som kunde tilläggas förhålla
sig formerna af samma otvifvelaktiga art vid illegitim sammanparn-
ing fullkomligt på samma sätt som två skilda arter vid kroasering.
Detta har gifvit mig anledning att under fyra år noggrant undersöka
en mängd plantor uppdragna från flera illegitima sammanparningar.
Det förnämsta resultatet är att dessa illegitima plantor, såsom de
kunna kallas, icke äro fullkomligt fruktsamma. Det är möjligt att af
dimorfa arter uppdraga båda och af trimorfa alla tre illegitima for-
merna, och dessa kunna sammanparas legitimt. Dervid finnes intet
synbart skäl hvarföre de icke skulle lemna lika många frön, som deras
föräldrar vid legitim befruktning. Men detta är icke fallet, de äro alla
ofruktsamma men i olika grad, några äro så ytterligt och ohjelpligt
sterila, att de under fyra år icke gåfvo ett enda frö eller ens ett
fröhus. Ofruktsamheten hos dessa illegitima växter vid legitim sam-
manparning emellan dem kan fullkomligt jemföras med bastardernas
vid kroasering sinsemellan. Om å andra sidan en bastard kroaseras
med endera af de rena stamarterna, förminskas i allmänhet ofrukt-
samheten betydligt, och detsamma inträffar om en illegitim växt be-
fruktas af en legitim. På samma sätt som bastardernas ofruktsamhet
icke alltid motsvarar svårigheten att åstadkomma en första kroaser-
ing emellan de två stamarterna, så var ofruktsamheten hos vissa
illegitima plantor ovanligt stor, under det den parning ur hvilken de
uppkommit alldeles icke var ofruktsam. Hos bastarder, som fås ur
samma fröhus, är graden af ofruktsamhet i sig sjelf föränderlig och så
är äfven förhållandet med illegitima växter. Många bastarder blom-
ma rikligt och länge, under det andra mera ofruktsamma sätta blott
få blommor och svaga, ömkliga dvärgar; fullkomligt likartade fall
inträffa med de illegitima ättlingarna af flera dimorfa och trimorfa
arter.
Med ett ord, den närmaste identitet i karakter och förhållande
råder emellan illegitima växter och bastarder. Det är knappt nå-
gon öfverdrift att påstå, att de förra äro bastarder men alstrade
inom gränserna af samma art genom olämplig förening af vissa for-
mer, under det vanliga bastarder uppkomma af en olämplig förening
emellan så kallade skilda arter. Vi hafva också redan sett, att det
är den största likhet i alla hänseenden emellan den första illegitima
parningen och den första kroaseringen emellan skilda arter. Detta
torde måhända blifva fullt tydligt genom ett exempel: vi kunna an-
taga, att en botanist finner två väl markerade varieteter (och sådant
händer) af den form utaf Lythrum salicaria, som har lång pistill och
att han genom kroaseringsförsök ämnar bestämma, om de äro skilda
arter. Han skall då finna, att de gifva blott omkring en femtedel af
det tillbörliga antalet frön och att de i alla ofvan anförda hänseenden
förhålla sig som om de vore skilda arter. Men till yttermera visso up-
pdrager han plantor af sina antagna bastardfrön och han finner, att
plantorna äro ömkliga dvärgar och ytterligt ofruktsamma och att de
i alla hänseenden förhålla sig som verkliga bastarder. Han torde då
påstå, att han verkligen bevisat i enlighet med den allmänna åsigten,
att hans två varieteter voro så väl skilda arter som några andra på
jorden, men han har dock fullkomligt misstagit sig.
De fakta som nu blifvit framstälda angående dimorfa och trimor-
fa växter äro vigtiga, först emedan de visa oss, att det fysiologiska
beviset, som hemtas från en förminskad fruktsamhet både vid första
kroaseringen och hos bastarder, icke är något säkert kriterium på
artskilnad; för det andra, emedan vi kunna draga den slutsatsen, att
det finnes något okändt föreningsband emellan ofruktsamheten vid
en illegitim parning och hos deras illegitima ättlingar och vi kunna
utsträcka denna åsigt till kroasering och bastarder; för det tredje,
emedan vi finna, och detta tyckes mig vara af synnerlig vigt, att två
eller tre former af samma art kunna finnas utan någon olikhet i något
hänseende med undantag af deras reproduktionsorganer, hvilka vid
vissa sammanparningar äro ofruktsamma. Bland de dimorfa växter-
na äro blott föreningarna emellan två skilda former fullt fruktsamma
och lemna fullt fruktsamma afkomlingar, under det föreningar emel-
lan individer af samma form äro mer eller mindre sterila, så att
resultatet är raka motsatsen af hvad som inträffar med skilda arter.
Hos dimorfa växter är denna ofruktsamhet fullkomligt oberoende
af hvarje afvikelse i struktur eller konstitution, ty den inträffar vid
förening emellan individer, som höra icke blott till samma art utan
till samma form. Den måste derföre bero på beskaffenheten hos de
sexuela elementen, hvilka äro så inrättade, att de hanliga och honliga
element som finnas på samma form icke passa för hvarandra, under
det de som finnas på olika former ömsesidigt inverka på hvarandra.
Af dessa betraktelser synes det sannolikt, att ofruktsamheten vid
skilda arters kroasering och hos deras bastarder uteslutande beror på
beskaffenheten hos deras sexuela element och icke på någon allmän
afvikelse i struktur eller konstitution. Vi komma i sjelfva verket till
samma slutsats, om vi betrakta de ömsesidiga kroaseringar, i hvil-
ka hannen af den ena arten icke eller blott med största svårighet
kan sammanparas med honan af den andra, under det en omvänd
kroasering med största lätthet går för sig; ty denna skilnad i lät-
theten att åstadkomma ömsesidig kroasering och i fruktsamheten
hos afkomlingarna måste bero på, att antingen det hanliga eller det
honliga elementet hos den första arten blifvit förändradt i sitt förhål-
lande till den andra artens i högre grad än tvärtom. Den utmärkte
iakttagaren Gärtner kom likaledes till samma slutsats, nämligen att
arternas ofruktsamhet vid kroasering beror på olikheter blott inom
det reproduktiva organsystemet.
Fruktsamhet vid varieteters kroasering och hos deras mes-
tiser.
Man kan framhålla såsom ett öfverväldigande argument, att det
måste vara någon väsentlig skilnad emellan arter och varieteter, då
de senare, huru mycket de än skilja sig från hvarandra i yttre ut-
seende, kroaseras med fullkomlig lätthet och lemna fullt fruktsam-
ma afkomlingar. Med få undantag, som straxt skola anföras, är detta
regel. Men ämnet är fullt af svårigheter, ty så snart två naturliga for-
mer, som hittills ansetts som varieteter, befinnas vara i någon mån
ofruktsamma vid kroasering, upptagas de med ens af de flesta natur-
forskare såsom arter. Den blåa och den röda arfven (Anagallis), hvil-
ka de flesta botanister betrakta såsom varieteter, äro enligt Gärtner
icke fullkomligt fruktsamma vid kroasering och på den grund up-
ptager han dem såsom bestämda arter. Om vi på detta sätt röra
oss i cirkel, måste vi helt säkert medgifva alla naturliga varieteters
fruktsamhet.
Om vi nu vända oss till de varieteter som uppkommit eller anta-
gas hafva uppkommit under domesticering, se vi oss ännu invecklade
i tvifvel. Ty om det till exempel står fast, att den tyska spetsen (Can-
is familiaris pomeranus) lättare kroaseras med räfven än andra hun-
dar, eller att vissa Sydamerikanska infödda hushundar ogerna para
sig med europeiska hundar, torde den förklaringen ligga närmast
till hands, och sannolikt är den riktig, att dessa hundar härstam-
ma från ursprungligen skilda arter. Den fullkomliga fruktsamheten
hos så många domesticerade varieteter, som till utseende äro vidt
skilda från hvarandra, till exempel dufvor, eller kål, är ickedesto-
mindre ett märkvärdigt förhållande, isynnerhet om vi besinna, huru
många arter finnas, hvilka vid kroasering äro ytterst ofruktsamma,
ehuru de synnerligen likna hvarandra. Flera betraktelser göra likväl
fruktsamheten hos domesticerade varieteter mindre besynnerlig. I
första rummet böra vi observera, att graden af yttre olikhet emel-
lan två arter icke är något säkert tecken till inbördes ofruktsamhet,
så att likartade skiljaktigheter emellan varieteter icke heller bevisa
något; det är nästan säkert, att hos arterna orsaken ligger uteslu-
tande i deras sexuela konstitution. De omständigheter under hvilka
domesticerade djur och växter lefvat hafva haft så liten förmåga
att modifiera deras reproduktionsorganer på ett sätt som för till in-
bördes ofruktsamhet, att vi hafva goda skäl att antaga Pallas’ rakt
motsatta åsigt, att sådana förhållanden i allmänhet undanröja denna
sträfvan, så att de domesticerade ättlingarna af arter, hvilka i natur-
tillståndet varit till en viss grad sterila vid kroasering, numera blifvit
fullt fruktsamma sinsemellan. Hvad växter beträffar, så har odlingen
alldeles icke åstadkommit någon ofruktsamhet emellan skilda arter,
utan tvärtom hafva i flera redan antydda fall vissa växter blifvit
förändrade i motsatt riktning, så att de blifvit oförmögna till sjelf-
befruktning men ännu bibehållit förmågan att befruktas af och sjelf-
va befrukta andra arter. Om denna Pallas’ lära antages om ofrukt-
samhetens eliminering genom länge fortsatt domesticering, och den
kan svårligen vederläggas, blir det i högsta grad osannolikt, att lik-
nande omständigheter skulle både förorsaka och motarbeta samma
tendens; ehuru i vissa fall bland arter som hafva en egendomlig kon-
stitution ofruktsamhet tillfälligtvis kan blifva följden. På detta sätt
kunna vi såsom jag tror förklara, hvarföre bland våra husdjur in-
ga varieteter uppkommit som äro sinsemellan sterila, och hvarföre
bland växter blott ett ringa antal sådana fall, som straxt skola an-
föras, blifvit iakttagna.
Den verkliga svårigheten i ifrågavarande ämne är icke, såsom
mig synes, den att domesticerade varieteter icke blifvit sinsemellan
ofruktsamma vid kroasering, utan att detta så allmänt händt med
naturliga varieteter, så snart de blifvit modifierade i tillräcklig grad
att kunna upptagas såsom permanenta arter. Vi äro långt ifrån att
noga känna orsakerna dertill, dock bör detta icke förvåna oss, då vi
se huru djupt okunniga vi äro med afseende på den normala och
abnorma verkan af reproduktionsorganerna. Men vi kunna se, att
arterna under sin kamp för tillvaron med talrika medtäflare måste
lefvat under mera likformiga förhållanden under långa perioder än
våra domesticerade varieteter, och detta kan väl göra en stor skil-
nad i resultatet. Ty vi känna huru ofta vilda djur och växter blifva
ofruktsamma, om de tagas ifrån sina naturliga lefnadsförhållanden
och bringas i fångenskap, och reproduktionsfunktionerna hos organ-
iska varelser, som alltid lefvat och blifvit långsamt modifierade under
naturliga förhållanden, torde sannolikt på samma sätt vara särdeles
känsliga för inflytandet af en onaturlig kroasering. Domesticerade al-
ster å andra sidan, hvilka ursprungligen icke voro så särdeles känsliga
för förändringar i deras lefnadsförhållanden och hvilka nu i allmän-
het med oförminskad fruktsamhet kunna uthärda upprepade förän-
dringar i sina förhållanden, böra frambringa varieteter som blott
obetydligt skadas i sina reproduktionsorganer genom kroasering med
andra varieteter, som uppkommit på samma sätt.
Jag har hittills talat såsom om varieteter af samma art vore
oföränderligen fruktsamma vid kroasering. Men det är omöjligt att
förneka tillvaron af en viss grad af ofruktsamhet i de få följande fall-
en, hvilka jag i korthet vill anföra. Bevisen äro åtminstone lika så
goda som de skäl vi hafva att tro på ofruktsamheten hos en mängd
arter, och äro dessutom hemtade från mina motståndares vittnes-
börd, hvilka i alla andra fall betrakta fruktsamhet och ofruktsamhet
såsom säkra kriterier på artskilnad. Gärtner lät under flera år ett
dvärgartad slag af mais med gula frön och en stor varietet med rö-
da frön växa nära hvarandra i sin trädgård, och ehuru dessa växter
hafva skilda kön, kroaserades de aldrig af sig sjelfva. Derefter befruk-
tade han tretton blomax på den ena med frömjöl från den andra,
men blott ett enda hufvud satte någon frukt och detta enda hufvud
hade alstrat blott fem frön. Behandlingssättet har i detta fall icke
kunnat vara skadligt, enär växterna hafva skilda kön. Ingen har som
jag tror misstänkt, att dessa maisvarieteter äro skilda arter, och det
är af vigt att anmärka, att de uppdragna hybrida växterna voro ful-
lkomligt fruktsamma, så att icke ens Gärtner vågade anse de båda
varieteterna såsom specifikt skilda.
Girou de Buzareingues kroaserade tre gurkvarieteter, hvilka lik-
som maisen hafva skilda kön, och han försäkrar att deras ömsesidiga
befruktning är så mycket svårare ju större deras skiljaktigheter äro.
Jag vet icke, huru stor lit man kan sätta till dessa experiment, men
de former, hvarmed försöken anstäldes, upptagas af Sageret såsom
varieteter, som grundar sin klassifikation hufvudsakligen på ofrukt-
samheten, och Naudin har kommit till samma slutsats.
Följande fall är mera anmärkningsvärdt och synes först alldeles
otroligt, men det är resultatet af en förvånande mängd försök, som
under många år gjorts med nio arter af Verbascum af en så god
iakttagare som Gärtner, motståndare till mina åsigter, nämligen att
de gula och hvita varieteterna vid kroasering lemna mindre frön, än
de lika färgade varieteterna af samma art. Han försäkrar vidare, att
om gula och hvita varieteter af en art kroaseras med gula och hvita
varieteter af en annan skild art, flera frön uppkomma vid kroaser-
ing emellan likfärgade varieteter än emellan olikfärgade. Mr Scott
har också arbetat med Verbascumarter och varieteter och ehuru han
icke var i stånd att bestyrka Gärtners resultat vid kroasering af skil-
da arter, fann han att de olika färgade varieteterna af samma art
lemnade mindre antal frön än de lika färgade i en proportion af 86
till 100. Dessa varieteter skilja sig dock i intet hänseende från hvar-
andra mer än i blommornas färg och den ena varieteten kan ofta
uppkomma ur den andras frön.
Kölreuter, hvilkens noggranhet blifvit bekräftad af alla följande
observatörer, har visat det märkvärdiga faktum, att en särskild va-
rietet af den vanliga tobaken var mera fruktsam än andra varieteter
vid kroasering med en vidt skild art. Han arbetade med fem for-
mer som man i allmänhet anser för varieteter, hvilket han äfven be-
visade med det strängaste prof, ömsesidig kroasering, och alla mes-
tiserna voro fullkomligt fruktsamma. Men en af dessa varieteter då
den begagnades antingen såsom fader eller moder och kroaserades
med Nicotiana glutinosa, lemnade alltid bastarder som icke voro så
ofruktsamma som de bastarder, hvilka erhöllos genom kroasering af
de fyra andra varieteterna med N. glutinosa. Det reproduktiva sys-
temet hos denna varietet måste derföre blifvit på något sätt och i
någon grad modifieradt.
Med dessa fakta för ögonen kan ingen påstå, att varieteter vid
kroasering oföränderligen äro fullkomligt fruktsamma. Då svårigheter-
na äro så stora att bevisa varieteters ofruktsamhet i naturtillståndet,
ty om en antagen varietet bevisas vara till en viss grad ofruktsam,
upptages den nästan allmänt såsom art; — då menniskan hos sina
domesticerade varieteter fäster afseende blott vid de yttre karak-
tererna och då sådana varieteter icke under en lång period lefvat
under likformiga lefnadsförhållanden, så kunna vi häraf draga den
slutsatsen, att fruktsamhet icke utgör en väsentlig skilnad emellan
varieteter och arter vid kroasering. Den så allmänt förekommande
ofruktsamheten vid arters kroasering kan helt säkert betraktas icke
såsom en särskild förvärfvad eller förlänad egenskap, utan samman-
fallande med okända förändringar i deras sexuela element.
Jemförelse emellan bastarder och mestiser utan afseende
på deras fruktsamhet.
Oberoende af fruktsamheten kunna bastarder och mestiser jemföras
med hvarandra i flera andra hänseenden. Gärtner, hvars ifriga önskan
var att kunna draga en bestämd gränslinie emellan arter och vari-
eteter, kunde finna blott få och såsom mig synes fullkomligt ovigtiga
olikheter emellan de så kallade bastarderna af arter och de så kallade
mestiserna af varieteter. Och å andra sidan visa de i många vigtiga
hänseenden stor öfverensstämmelse.
Jag skall här behandla detta ämne i största korthet. Den vigti-
gaste skilnaden är att i första generationen mestiser äro mera förän-
derliga än bastarder, men Gärtner medgifver, att bastarder af arter
som länge blifvit odlade ofta äro mycket föränderliga i den första
generationen, och jag har sjelf sett slående exempel derpå. Gärt-
ner medgifver vidare att bastarder emellan mycket nära beslägtade
arter äro mera föränderliga än bastarder som härstamma från skil-
da arter, och detta visar att olikheten i variation gradvis försvinner.
Om mestiser och de mera fruktsamma bastarderna fortplantas i flera
generationer, är en ytterlig grad af föränderlighet i båda fallen väl
känd, men några få exempel kunna gifvas på både bastarder och
mestiser, som länge bibehållit samma karakter. Föränderligheten i
de följande generationerna är dock måhända större hos mestiser än
hos bastarder.
Denna större föränderlighet hos mestiser synes alls icke öfver-
raskande. Ty föräldrarna till mestiserna äro varieteter, och oftast
domesticerade varieteter (mycket få försök hafva blifvit gjorda med
naturliga varieteter) och detta innefattar, att der nyligen funnits
föränderlighet, som ofta fortfar och förökar den föränderlighet som
är en följd af kroaseringen. Den ringa föränderligheten hos bastarder-
na i första generationen i motsats till de följande generationerna är
ett egendomligt förhållande, som förtjenar att uppmärksammas, ty
det understöder den åsigt jag har bildat mig om en af orsakerna till
vanlig föränderlighet, nämligen att det reproduktiva systemet, som
är ytterligt känsligt för förändringar i lefnadsomständigheterna, un-
der dessa förhållanden icke kan fullgöra sin egentliga funktion, att
alstra ättlingar i alla hänseenden identiska med stamformen. Bas-
tarder i första generationen härstamma nu från arter (med undan-
tag af de länge odlade) hvilkas reproduktionsorganer icke på något
sätt rubbats, och de äro derföre icke föränderliga, men bastarderna
sjelfva hafva sina reproduktionsorganer betydligt angripna och deras
afkomlingar äro i hög grad föränderliga.
Men låt oss återgå till vår jemförelse emellan mestiser och bas-
tarder. Gärtner påstår, att mestiser mera än bastarder sträfva att
återgå till endera stamformen, men om detta är sant, är det säk-
erligen blott en skilnad i grad. Gärtner framhåller dessutom med
eftertryck, att bastarderna af länge odlade växter äro mera benägna
för återgång än bastarder af arter i deras naturtillstånd, och det-
ta förklarar sannolikt den egendomliga skilnaden i de resultat till
hvilka olika forskare kommit. Max Wichura betviflar, att bastarder
någonsin återgå till sin stamform och han arbetade med icke od-
lade arter af pil, under det Naudin å andra sidan i de starkaste
uttryck framhåller den hos bastarder nästan allmänna återgången,
och han arbetade hufvudsakligen med odlade växter. Gärtner påstår
vidare, att om två med hvarandra närbeslägtade arter kroaseras med
en tredje, bastarderna äro vidt skilda från hvarandra, hvaremot om
två väl skilda varieteter af en art kroaseras med en annan art, bas-
tarderna icke äro mycket olika. Men så vidt jag kan finna, är detta
påstående grundadt på ett enda försök, och synes rakt stridande
emot resultaten af flera försök som Kölreuter anstält.
Dessa äro de enda, vigtiga skilnader som Gärtner lyckats uppstäl-
la emellan bastarder och mestiser ibland växter. Graderna och arten
af likhet med de respektive föräldrarna hos mestiser och bastarder,
särskildt hos bastarder af nära beslägtade arter, följa enligt Gärtner
samma lagar. Om två arter kroaseras, har den ena stundom så stor
öfvervigt, att bastarden blir mest lik honom, och så tror jag förhål-
landet äfven är med växtvarieteter. Bland djuren har den ena vari-
eteten helt säkert denna öfvervigt öfver en annan varietet. Hybrida
växter som uppkommit genom ömsesidig kroasering likna hvarandra
i allmänhet betydligt och så är äfven förhållandet med mestiser af en
ömsesidig kroasering. Både bastarder och mestiser kunna återföras
till endera af de rena stamformerna genom upprepade kroaseringar
i följande generationer med någon af dem.
Alla dessa anmärkningar äro tydligen användbara på djur, men
ämnet är här mycket inveckladt till en del i följd af tillvaron af
sekundära sexualkarakterer, men i synnerhet i följd af den vanligen
hos ett kön öfvervägande förmågan att på afkomman inprägla sin
bild, både vid kroasering emellan arter och varieteter. Jag tror till
exempel, att de författare hafva rätt som påstå, att åsnan har en
sådan öfvervigt öfver hästen, så att både mulan och mulåsnan mera
likna åsnan än hästen, men att denna öfvervigt är starkare hos åsne-
hannen än honan, så att mulan som uppkommer af en åsnehanne och
sto, mera liknar åsnan än mulåsnan, som uppkommer af åsnehona
och hingst.
Mycken vigt hafva några författare lagt på det faktum, att det
blott är mestiserna, som i karakter icke stå midt emellan sina föräl-
drar utan mera likna en af dem, men detta händer stundom äfven
bastarderna, ehuru, jag medgifver det, vida mindre ofta än mestiser-
na. Om man betraktar de fall som jag har samlat af genom kroasering
bildade djur, hvilka visade största likhet med en af föräldrarna, synes
likheten hufvudsakligen inskränkt till karakterer, som till sin beskaf-
fenhet äro nästan monströsa och hafva uppstått plötsligt — såsom
albinism, melanism, brist på svans eller horn, eller öfverloppstår,
— och icke hafva något sammanhang med karakterer som blifvit
småningom förvärfvade genom urval. Plötsliga återgångar till den
fulländade karakter som endera af föräldrarna egde böra följaktli-
gen med större sannolikhet inträffa med mestiserna hvilka härstam-
ma från varieteter, som ofta plötsligt bildats och voro halft mon-
strösa till karakter, under det bastarderna uppkommit af långsamt
och naturligt bildade arter. På det hela taget öfverensstämmer jag
helt och hållet med dr Prosper Lucas, hvilken efter att hafva pröfvat
ett ofantligt antal fall hemtade från djuren kommer till den slutsat-
sen, att lagarna för barnets likhet med föräldrarna äro desamma,
vare sig föräldrarna skilja sig mycket eller litet från hvarandra, om
de tillhöra samma varieteter eller olika varieteter eller olika arter.
Oberoende af frågan om fruktsamhet eller ofruktsamhet, synes i
alla hänseenden finnas en allmän och nära likhet emellan afkomlin-
garna af kroaserade arter och kroaserade varieteter. Om vi betrakta
arterna såsom särskildt skapade och varieteterna såsom uppkomna
genom sekundära lagar, skulle denna likhet vara ett oförklarligt fak-
tum, men det öfverensstämmer fullkomligt med den åsigten, att det
icke finnes någon väsentlig skilnad emellan arter och varieteter.
Sammanfattning.
Första kroaseringarna emellan former tillräckligt skilda att uppta-
gas såsom skilda arter äro oftast likasom dessas bastarder ofrukt-
samma, dock icke alltid. Ofruktsamheten är af alla grader och är
ofta så obetydlig, att de mest noggranna experimentatörer kommit
till diametralt motsatta åsigter vid formernas bestämmande enligt
detta prof. Ofruktsamheten är i sig sjelf föränderlig hos individer af
samma art och är ytterst mottaglig för verkan af gynsamma och og-
ynsamma förhållanden. Graden af ofruktsamhet följer icke strängt
den systematiska slägtskapen utan styres af flera egendomliga och
invecklade lagar. Den är i allmänhet olika och stundom betydligt
olika vid ömsesidig kroasering emellan samma två arter, och den är
icke alltid till graden lika vid den första kroaseringen och hos de
derigenom uppkomna bastarderna.
På samma sätt som vid träds ympning en arts eller en varietets
förmåga att slå an på en annan sammanfaller med olikheter, vanligen
af okänd natur, i deras vegetativa system, så sammanfaller äfven vid
kroasering den större eller mindre lättheten för en art att förena sig
med en annan med okända afvikelser i deras reproduktionssystem.
Den tron, att arter blifvit särskildt begåfvade med olika grader af
fruktsamhet för att förekomma deras kroasering och sammanbland-
ning i naturen, har icke mera skäl för sig än den tron, att träden
blifvit särskildt begåfvade med olika och något analoga grader af
svårighet vid hopympning för att hindra dem i våra skogar att växa
tillsammans.
Ofruktsamheten vid första kroaseringen och hos hybriderna har
icke så vidt vi kunna döma blifvit förvärfvad genom naturligt urval.
Vid den första kroaseringen synes den bero på flera omständigheter, i
några fall till en väsentlig del på embryots tidiga död. Hos bastarder-
na beror den måhända på att hela deras organisation blifvit bragt i
oordning derigenom att den är sammansatt af två skilda former, och
den är nära beslägtad med den ofruktsamhet som ofta uppkommer
hos rena arter, då de utsättas för onaturliga lefnadsförhållanden.
Denna åsigt understödes af en jemförelse af annat slag, nämligen för
det första, att kroasering af former, som äro blott obetydligt olika,
förökar kraften och fruktsamheten hos afkomman, under det parning
emellan slägtingar är skadlig; och för det andra att små förändringar
i lefnadsförhållandena tydligen föröka alla organiska varelsers kraft
och fruktsamhet, under det stora förändringar äro skadliga. Men de
fakta som anförts om ofruktsamheten vid illegitim parning af dimor-
fa och trimorfa växter och hos deras illegitima afkomlingar göra det
sannolikt, att något okändt föreningsband i alla fallen sammanbinder
graden af fruktsamhet vid den första föreningen med fruktsamheten
hos afkomlingarna. Betraktandet af dessa fakta rörande dimorfism
jemte resultaten af ömsesidig kroasering leder tydligen till den slut-
sats, att den förnämsta orsaken till ofruktsamhet är begränsad till
olikheter i de sexuela elementen. Men hvarföre hos arterna de sex-
uela elementen skulle så allmänt blifvit mer eller mindre modifierade,
ända till inbördes ofruktsamhet, det känna vi icke.
Det är ingenting öfverraskande, att svårigheten att kroasera två
arter och ofruktsamheten hos deras hybrida afkomlingar i de flesta
fall motsvara hvarandra, äfven om de härröra af skilda orsaker, ty
båda bero på graden af olikhet emellan de kroaserade arterna. Ej
heller är det någonting öfverraskande, att lättheten att åstadkom-
ma en första kroasering och fruktsamheten hos de deraf uppkomna
bastarderna och förmågan att ympas — ehuru denna senare förmå-
ga tydligen beror på helt olika omständigheter — alla till en viss
grad löpa parallelt med den systematiska slägtskapen af de former
som äro valda för experimentet, ty systematisk affinitet innefattar
likheter af alla slag.
Första kroaseringen emellan två former som antagas för vari-
eteter eller äro tillräckligt lika för att anses såsom sådana äfven-
som deras mestiser äro visserligen i allmänhet fruktsamma, dock
icke såsom ofta påstås ovilkorligen. Denna nästan allmänna och full-
ständiga fruktsamhet, är icke heller någonting öfverraskande om vi
ihågkomma, huru gerna vi argumentera i cirkel med afseende på
varieteterna i naturtillståndet, och om vi komma ihåg, att större
antalet varieteter hafva bildats under domesticering genom urval
af blott yttre skiljaktigheter, och att de icke under längre tid lef-
vat under likformiga lefnadsförhållanden. Vi måste också särdeles
lägga på minnet, att länge fortsatt domesticering sträfvar att bort-
skaffa ofruktsamheten och kan derföre sannolikt icke förläna denna
egenskap. Oberoende af frågan om fruktsamhet finnes i alla andra
hänseenden den närmaste likhet emellan bastarder och mestiser, i
deras föränderlighet, och i deras egenskap att antaga karakterer från
båda föräldrarna. Slutligen ehuru vi äro alldeles okunniga om den
egentliga orsaken till ofruktsamhet vid första kroaseringen och hos
bastarder, synas mig de fakta som anförts i detta kapitel icke strida
emot den åsigten, att varieteter och arter icke äro väsentligen skilda.
KAPITEL 9
Om de geologiska urkundernas ofullständighet.
Om saknaden af öfvergångsvarieteter emellan nu existerande for-
mer. — Beskaffenheten af utdöda öfvergångsvarieteter, deras antal.
— Tidperiodernas längd beräknad efter aflagringar. — Periodernas
längd beräknad i år. — Bristfälligheten i våra palæontologiska sam-
lingar. — Granitytors blottande. — Afbrott i geologiska formationer.
— Frånvaron af öfvergångsvarieteter i alla formationer. — Artgrup-
pers plötsliga uppträdande. — Deras plötsliga uppträdande i de lägsta
kända fossilförande lagren. — Den beboeliga jordens ålder.
I sjette kapitlet uppräknade jag de förnämsta invändningar, som
kunna med skäl uppställas emot de åsigter, som framhållas i denna
bok. De flesta af dem hafva nu behandlats. En är synnerligen svår,
nämligen det förhållande att artformerna äro väl bestämda och icke
hopblandade genom otaliga öfvergångsformer. Jag angaf några skäl
hvarföre sådana former för det närvarande i allmänhet icke förekom-
ma under de förhållanden som tyckas mest gynsamma för deras när-
varo, en vidsträckt och sammanhängande yta med små öfvergångar
i de fysiska förhållandena. Jag bemödade mig att visa, att hvarje
arts lif i vida högre grad beror på närvaron af andra redan bestäm-
301
da organiska former än på klimatet, och att derföre de styrande
lifsvilkoren icke liksom värme och fuktighet omärkligt förändras. Jag
bemödade mig också att visa, att öfvergångsvarieteter, som finnas i
mindre antal än de former de förena i allmänhet undanträngas och
tillintetgöras under de öfrigas fortgående modifikation och förädling.
Den egentliga orsaken till att föreningslänkar icke numera påträffas
i naturen beror på det naturliga urvalet, genom hvilket nya vari-
eteter ersätta och undantränga sina stamformer. Men då denna pro-
cess fortgått i enorm skala, så måste antalet af fordom existerande
mellanformer vara i sanning ofantligt. Hvarföre är då icke hvarje
geologisk formation, hvarje lager fullt af sådana föreningslänkar?
Geologien skall helt säkert icke upptäcka någon sådan väl grader-
ad organisk kedja, och detta är måhända den närmaste och svåraste
invändning som kan framställas emot min teori. Förklaringen lig-
ger, såsom jag tror, i den ytterliga ofullständigheten af de geologiska
urkunderna.
Först måste vi ihågkomma, hvad slags mellanformer enligt min
teori måste fordom hafva existerat. Jag har funnit det svårt vid
betraktande af tvänne arter att låta bli att för mig sjelf i tanken
utrita former, som stå direkt emellan dem. Men detta är en fullkom-
ligt falsk åsigt; vi skola alltid söka former som stå emellan hvarje
art och en gemensam men okänd stamfader, och stamfadern lär i
allmänhet hafva i något hänseende skilt sig från alla sina modifier-
ade afkomlingar. Vi må anföra ett enkelt exempel. Påfågeldufvan
och kroppdufvan härstamma båda från klippdufvan; om vi egde alla
öfvergångsvarieteter som funnits, skulle vi hafva en ytterst tät serie
emellan båda och klippdufvan, men vi skulle icke hafva några direkta
öfvergångsvarieteter emellan påfågeldufvan och kroppdufvan, ingen
till exempel, som på samma gång egde en något utbredd stjert och en
något utvidgad kräfva, de karakteristiska dragen för dessa två raser.
Dessa två raser hafva dessutom blifvit så mycket modifierade, att om
vi icke hade något historiskt eller indirekt bevis för deras ursprung
det skulle varit omöjligt att af blotta jemförelsen med klippdufvans,
Columba livia, kroppsbildning afgöra om de härstammade från den-
na eller från någon beslägtad art såsom skogsdufvan, Columba oenas.
Så är äfven förhållandet med naturliga arter; om vi betrakta väl
skilda former till exempel hästen och tapiren, hafva vi intet skäl
att tro, att direkta öfvergångsformer emellan dem någonsin funnits,
utan emellan hvar och en af dem och en okänd gemensam stamfad-
er. Den gemensamma stamfadern bör i sin hela organisation haft
mycken allmän likhet med hästen och tapiren, men i vissa delar af
sin kroppsbildning bör han hafva skilt sig betydligt från båda, kan-
hända mera än de skilja sig ifrån hvarandra. I alla sådana fall torde
vi vara ur stånd att upptäcka stamfadern till en eller flera arter,
äfven om vi noggrant jemförde dess kroppsbildning med hans mod-
ifierade afkomlingar, så vida icke vi på samma gång hade en nästan
fullständig kedja af föreningslänkar.
Det är i alla fall möjligt enligt min teori, att den ena af två lef-
vande former härstammar från den andra, till exempel en häst från
en tapir, och i detta fall böra direkta föreningslänkar emellan dem
finnas. Men ett sådant fall skulle innefatta, att en form under en lång
period förblifvit oförändrad, under det att dess afkomlingar under-
gått en modifikation; och principen om täflan emellan organism och
organism, emellan barn och fader torde göra ett sådant fall mycket
sällsynt, ty i alla händelser sträfva de nya och förädlade formerna
att undantränga de gamla icke förädlade.
Enligt teorien om det naturliga urvalet hafva alla lefvande arter
varit förenade med stamarten till hvarje slägte, och skiljaktigheterna
hafva icke varit större än vi se i närvarande tid emellan varieteterna
af samma art, och dessa stamarter, som nu i allmänhet äro utdö-
da, hafva i sin tur varit på samma sätt förenade med ännu äldre
arter, och så vidare bakåt, alltid konvergerande emot den gemen-
samma stamfadern till hvarje stor klass. Antalet föreningslänkar och
öfvergångsformer emellan alla lefvande och utdöda arter måste der-
före hafva varit ofantligt stort. Men om denna teori är riktig hafva
de helt säkert lefvat på jorden.
Om tidperiodernas längd, beräknad efter aflagring och de-
nudation.
Oberoende af möjligheten att finna fossila qvarlefvor af en så oändlig
mängd föreningslänkar kan man invända, att tiden icke kunnat vara
tillräcklig för en så hög grad af organisk förändring, då alla förän-
dringar försiggått mycket långsamt. Det är knappt möjligt för mig
att framställa för läsaren, om han icke är praktisk geolog, alla de fak-
ta, som i någon mån sätta oss i stånd att fatta tidens längd. Den som
kan läsa sir Charles Lyells stora arbete ”the Principles of Geology”,
om hvilket framtida historieskrifvare skola erkänna, att det åstad-
kommit en hel revolution i naturvetenskapen, och dock icke inse den
omätliga längden af tidperioderna, han må gerna strax slå igen bo-
ken1 . Det är icke tillräckligt att läsa the Principles of Geology eller
att läsa specialafhandlingar af olika iakttagare öfver särskilda for-
mationer, af hvilka hvar och en söker gifva ett otillräckligt begrepp
om tidrymden för hvarje formation eller hvarje lager. Vi kunna bäst
få någon föreställning om förflutna tider genom att lära känna de
krafter som varit i verksamhet, och genom att lära känna huru my-
cken landyta blifvit blottad och huru mycket sediment som aflagrats.
Såsom Lyell har väl anmärkt äro utsträckningen och tjockleken af
våra sedimentära formationer resultatet af och måttet på den de-
nudation, som jordens yta har undergått. Derföre skulle hvar och en
undersöka för sig sjelf den stora stapeln af på hvarandra liggande
lager och betrakta, huru strömmarna drifva ned sand och huru vå-
gorna nöta bort klipporna, för att kunna fatta i någon mån längden
af de förflutna perioderna, hvaraf vi se minnesmärken rundt omkring
oss.
Det är nyttigt att vandra längs en strand, bildad af måttligt
hårda klippor och iakttaga förstörelseprocessen. Flodvattnet når i
de flesta fall klipporna blott en kort tid två gånger om dagen, och
vågorna äta sig in i dem blott då de äro betäckta med sand och
grus, ty det är klart, att rent vatten icke har någon verkan på en fast
1 C.
Lyells arbete, ”the Principles of Geology”, finnes i svensk bearbetning af
G. Lindström, under titel Geologiens grunder. Ö. a.
klippa. Till slut är basen af klippan underminerad, väldiga stycken
falla ned och de som ligga fast måste nötas bort bit för bit, atom
för atom, till dess de blifvit så reducerade i storlek, att de kunna
rullas bort af vågorna och söndersmulas till grus och sand eller dy.
Men huru ofta se vi icke vid klippornas fot rundade stycken, tätt
beväxta med hafvets alster, hvilket visar, huru föga de afnötas af
vågorna, huru sällan vågorna förmå att rulla dem bort. Dessutom
om vi flera mil följa en klippig strand, som är inbegripen i en sådan
förstörelseprocess, finna vi den blott här och der längs en kort sträcka
eller omkring en udde ännu undergå någon nötning. Ytans utseende
och vegetationen visar, att öfverallt år hafva förflutit sedan vattnet
sköljde deras fot.
Vi hafva likväl nyligen af Ramsays observationer i spetsen för ut-
märkta observatörer, Jukes, Geikie, Croll och andra sett att luftens
förstörande inverkan är vida vigtigare än hafvets och vågornas makt.
Hela landytan är utsatt för luftens och regnvattnets kemiska inverkan
med dess upplösta kolsyra och i kallare trakter för frosten; den sön-
dersmulade massan föres bort äfven utför sakta sluttningar genom
tungt regn och i vida större utsträckning än man kan tro af vinden
isynnerhet i torra områden; den föres derefter vidare af strömmar och
floder hvilka om de äro häftiga fördjupa sina bäddar och söndersmu-
la styckena. På en regnig dag se vi äfven i obetydligt ojemna trakter
verkningarna af atmosferens förstörande förmåga i de dyiga bäckar,
som flyta ned utför hvarje sluttning. Ramsay och Whitaker hafva
visat, och iakttagelsen är verkligen öfvertygande, att de branta slut-
tningarna i Englands Wealdentrakter och de, som sträcka sig tvärs
öfver landet och som förut allmänt ansågos såsom fordna hafskuster
icke hafva kunnat bildas på detta sätt, ty hvar och en är bildad
af en och samma formation under det våra nuvarande hafsklippor
äro bildade af flera genomskurna formationer. Då detta är förhål-
landet tvingas vi att medgifva, att sluttningarnas uppkomst beror
derpå, att de klippor hvaraf de äro sammansatta hafva motstått at-
mosferens inflytande bättre än den omgifvande ytan, att denna yta
följaktligen blifvit småningom lägre och lägre och de hårdare klip-
porna blifvit orörda. Ingenting kan bättre inprägla i minnet längden
af tidperioderna enligt vårt begrepp om tid än den öfvertygelsen, att
atmosferiska inflytelser åstadkommit så stora resultat, hvilka tydli-
gen hafva så ringa förmåga och tyckas arbeta så långsamt.
Om vi på detta sätt blifvit öfvertygade om huru långsamt landet
nötes bort af atmosferiska och hafvets inflytelser, böra vi för att
uppskatta längden af förflutna tidperioder taga i öfvervägande å ena
sidan de klippmassor som blifvit bortförda från vidsträckta ytor och
å andra sidan tjockleken af våra sedimentära formationer. Jag har
med stor förvåning sett vulkaniska öar, som blifvit afnötta af vågorna
och skalade rundt omkring till lodräta klippor af tvåtusen fots höjd,
ty de sakta sluttande lavaströmmarna, som fordom varit i flytande
tillstånd, visade tydligt, huru långt de hårda klippbäddarna en gång
sträckt sig ut i hafvet. Samma historia förtälja ännu tydligare dessa
stora remnor, längs hvilka lagren blifvit upplyftade å ena sidan eller
nedtryckta å den andra till en höjd eller ett djup af tusentals fot; ty
sedan jordskorpan remnade, och det blir ingen skilnad om höjningen
skedde hastigt eller såsom de flesta geologer nu tro mycket långsamt
och stötvis, har ytan blifvit så fullkomligt utjemnad, att intet spår af
dessa vidsträckta förkastningar är utvändigt synligt. Cravenremnan
till exempel sträcker sig trettio mil uppåt och längs denna linie äro
lagren förflyttade i vertikal riktning från 600 till 3,000 fot. Professor
Ramsay har offentliggjort en berättelse öfver en sådan remna på
Anglesea, der förkastningen var 2,300 fot, och han har meddelat mig
att i Merionethshire finnes en af 12,000 fot, och dock finnes i dessa
fall ingenting på landytan, som visar sådana ofantliga förkastningar;
klipporna å ömse sidor af remnan hafva blifvit bortsopade.
Å andra sidan äro i alla delar af jorden staplarna af sedimentära
lager af en underbar tjocklek. I Cordillererna uppskattade jag en
konglomeratmassa till tiotusen fot, och ehuru konglomeraten sam-
lats på kortare tid än finare sediment, så tjena de dock att visa,
huru långsamt massorna måste hafva samlats, då de bestå af afnöt-
ta, rundade kiselstenar, som alla bära på sig tidens stämpel. Pro-
fessor Ramsay har uppgifvit för mig maximaltjockleken af följande
formationer i olika delar af Stor-Britannien, mestadels från verkliga
mätningar:
Palæozoiska lager 57,154 fot.
Sekundära lager
13,190 „
Tertiära lager
2,240 „
tillsammans 72,584 fot, nära tretton och tre qvarts engelska mil.
Några af formationerna, som i England representeras af tunna lager,
uppnå på kontinenten tusentals fot i tjocklek. Enligt de flesta ge-
ologers åsigt hafva vi dessutom emellan hvarje successiv formation
ofantligt långa perioder utan några afsättningar, så att de höga sta-
plarna af sedimentära klippor i England lemna blott en oegentlig
föreställning om den tid som förflutit under deras bildning. Betrak-
telsen af alla dessa fakta gör nästan samma intryck som de fåfänga
försöken att fatta evigheten.
Icke desto mindre är detta intryck falskt. Mr Croll anmärker i en
särdeles intressant uppsats, att vi icke misstaga oss ”i att göra läng-
den af de geologiska perioderna för stor” utan vid deras uppskattning
i år. Om geologer betrakta de stora och invecklade fenomenen och
derefter figurer som representera flera millioner år, göra båda helt oli-
ka intryck och figurerna förklaras med ens såsom för små. Men med
afseende på landsträckors denudation visar Croll genom att beräk-
na den kända mängden af sediment som årligen nedföres af vissa
strömmar, att tusen fot af en klippa, söndersmulad genom atmosfer-
ens inflytande, på detta sätt kan förflyttas från hela ytans medelhöjd
under loppet af sex millioner år. Detta tyckes vara ett förvånande
resultat, och vissa betraktelser leda till den misstanken att det är
mycket för högt, men äfven om vi antaga hälften eller fjerdedelen,
så är det ännu öfverraskande. Få af oss veta likväl hvad en million
verkligen betyder. Mr Croll gifver följande illustration. Man tager en
smal pappersremsa af 83 fot och 4 tums längd och sträcker ut den
utefter väggen af en stor sal och vid ena ändan utmärker man tiond-
edelen af en tum; om då denna tiondedel motsvarar hundra år, så
motsvarar hela remsan en million år. Men vi böra komma ihåg hvad
hundra år innebära för den fråga som är föremålet för detta arbete.
Många utmärkta landhushållare hafva under sin lifstid allena i så hög
grad modifierat några af de högre djuren, som fortplanta sitt slägte
vida långsammare än de flesta af de lägre djuren, att deras produk-
ter väl förtjena namnet underraser. Få personer hafva med tillbörlig
omsorg sysselsatt sig med en ras i mer än ett halft århundrade, så att
etthundra år motsvara frukten af tvänne mäns ansträngningar. Vi få
dock icke antaga, att arter i naturtillståndet förändra sig lika hastigt
som husdjuren under ledningen af ett metodiskt urval. Jemförelsen
blefve riktigare med de resultat som följa af omedvetet urval, det
är bibehållandet af de nyttigaste eller vackraste djuren utan någon
afsigt att modifiera rasen, men genom denna process af omedvetet
urval hafva flera raser blifvit märkbart förändrade under loppet af
två eller tre århundraden.
Arternas förändringar försiggå likväl mycket långsammare och
inom samma trakt blott hos få på en gång. Denna långsamhet beror
derpå, att alla invånare i samma trakt redan äro så väl afpassade
efter hvarandra, att några nya platser i naturens hushållning icke
finnas förr än efter långa mellantider, då förändringar af något slag i
de fysiska förhållandena eller genom inflyttning hafva inträffat, och
individuela olikheter eller variationer af rätt beskaffenhet att bättre
fylla de nya platserna under förändrade förhållanden uppträda icke
på en gång. I år kunna vi icke på något sätt uppskatta huru lång tid
en art behöfver att modifieras. Från graden af solens hetta och från
data hemtade från sista isperioden antager mr Croll, att blott sextio
millioner år förflutit sedan aflagringen af första Cambriska forma-
tionen. Detta tyckes vara en mycket kort period för så många och
så stora förändringar i lifsformer, som säkerligen sedan dess inträf-
fat. Det måste medgifvas, att vissa i beräkningen ingående moment
äro mer eller mindre tvifvelaktiga och Sir W. Thomson gifver en
vidsträckt gräns för den möjliga åldern af jordens beboelighet. Men
som vi hafva sett, kunna vi icke fatta hvad siffrorna 60,000,000 verk-
ligen betyda och under denna eller kanhända ännu längre tid hafva
land och vatten öfverallt alstrat lefvande kreatur, alla inbegripna i
kampen för tillvaron och underkastade förändringar.
Om torftigheten af de palæontologiska samlingarna.
Låtom oss nu vända oss till våra rikaste palæontologiska museer och
hvilken eländig utställning blifva vi varse! Att våra samlingar äro yt-
terst ofullständiga medgifves af hvar och en. Den utmärkte palæon-
tologen Edward Forbes’ yttrande får icke förglömmas, att en mängd
af våra fossila arter äro kända och benämda efter enstaka, ofta sön-
derbrutna exemplar eller från några få specimen samlade på en fläck.
Blott en ringa del af jordytan har blifvit geologiskt undersökt och
ingen del med tillräcklig omsorg, såsom de vigtiga upptäckter be-
visa, som hvarje år göras i Europa. Ingen fullkomligt mjuk organism
kan bevaras. Snäckor och ben skola förderfvas och försvinna, om de
ligga på botten af sjön, der intet sediment samlas. Jag tror vi of-
ta taga fel, om vi i tysthet medgifva, att sediment afsättes öfver
nästan hela sjöbotten tillräckligt hastigt att inbädda och skydda
fossila qvarlemningar. Utöfver en stor del af oceanen tillkännagifver
dess klara blåa färg vattnets renhet. De många berättelser om en
formation likformigt betäckt af en annan senare formation efter en
ofantlig tids förlopp utan att den underliggande bädden bär spår till
någon nötning eller förstöring, synas mig icke kunna förklaras på
något annat sätt, än att sjöbotten icke sällan i långa tider förblifver
i oförändradt skick. De qvarlefvor som inbäddas vare sig i sand eller
grus skola då lagren höja sig i allmänhet upplösas af kolsyran i det
genomträngande regnvattnet. Några af de djurslag, som lefva på om-
rådet emellan det högsta och lägsta tidvattnet, tyckas sällan bevaras.
De olika arterna af Chthamalinæ (en underfamilj af de sessila cirri-
pederna) bekläda hafsklipporna öfver hela verlden i oändligt antal;
de hålla sig noggrant vid stränderna med undantag af en enda art i
medelhafvet, som bor på djupt vatten, och denna har funnits fossil
på Sicilien, hvaremot ingen annan art hittills blifvit funnen i någon
tertiär formation; dock känner man nu att slägtet Chthamalus fans
under kritaperioden. Många stora aflagringar, som behöfva ofantlig
tid för att samlas äro helt och hållet i saknad af organiska qvar-
lemningar utan att vi äro i stånd att dertill angifva något skäl. Ett
af de mest slående exempel härpå är Flyschformationen, som består
af skiffer och sandsten ända till sextusen fot i tjocklek i en utsträck-
ning af 300 mil från Wien till Schweitz, och ehuru denna stora massa
blifvit ytterst noggrant genomforskad hafva inga fossilier blifvit fun-
na med undantag af några få vegetativa qvarlefvor.
Med afseende på de landalster, som lefde under den sekundära
och palæozoiska perioden är det öfverflödigt att framhålla, att den
kännedom som hemtas från fossila qvarlefvor är ytterst ringa. In-
gen enda landsnäcka har förr än helt nyligen varit känd inom dessa
vidsträckta perioder med undantag af en art som Lyell och Daw-
son upptäckte i Nordamerikas stenkolslager, af hvilken snäcka nu
öfver hundra exemplar äro samlade. Beträffande qvarlemningar af
däggdjur torde en enda blick på en historisk tabell i Lyells handbok
vida bättre än hela sidor af detaljer visa huru tillfälligt och sällsynt
deras bevarande är. Ej heller böra vi förvåna oss öfver deras sällsyn-
thet, om vi komma ihåg huru stor del af de tertiära formationernas
fossila djurben blifvit upptäckta antingen i grottor eller i sötvattens-
aflagringar och att icke en enda grotta eller verkligt sötvattenslager
är kändt tillhörande de sekundära och palæozoiska perioderna.
Men ofullständigheten i de geologiska urkunderna härrör i hög
grad från en annan vigtigare orsak än någon af de föregående, näm-
ligen deraf, att de olika formationerna äro skilda från hvarandra af
långa tidrymder. Denna sats har blifvit med eftertryck framhållen af
många geologer och palæontologer, hvilka liksom E. Forbes alldeles
icke trodde på arternas förvandling. Om vi betrakta formationer-
na såsom de äro ordnade i tabeller i vetenskapliga arbeten eller följa
dem i naturen, så kunna vi svårligen tro annat än att de följa omedel-
bart på hvarandra. Men vi veta till exempel af Sir R. Murchisons
stora arbete öfver Ryssland, hvilka stora luckor finnas emellan de
olika efter hvarandra följande formationerna i detta land; så äfven
i Nordamerika och i många andra delar af jorden. Den skickligaste
geolog skulle, om hans uppmärksamhet varit inskränkt uteslutande
till dessa stora områden, aldrig hafva anat, att under de perioder,
hvilka i hans land voro tomma och kala, stora massor af sediment
med nya och egendomliga lifsformer hopats på andra ställen. Och
om i hvarje särskildt område svårligen en föreställning kan bildas
om den tidrymd som förflutit emellan aflagringarna, så kunna vi
antaga att detta ingenstädes kan ske. De talrika och stora förän-
dringarna i den mineralogiska sammansättningen af följande forma-
tioner, som i allmänhet innefatta stora förändringar i det omgifvande
landets geografi, hvarifrån sedimentet kommit, öfverensstämma med
den åsigten, att vidsträckta tidrymder hafva förflutit emellan hvarje
formation.
Men vi kunna såsom jag tror se hvarföre de geologiska forma-
tionerna i hvarje region äro nästan oföränderligen intermittenta, det
vill säga icke hafva följt hvarandra utan afbrott. Knappast något
öfverraskade mig mera, då jag undersökte många hundra mil af
de sydamerikanska kusterna, hvilka inom en ny period hafva höjts
flera hundra fot, än frånvaron af alla nya aflagringar af tillräck-
lig utsträckning att gälla för äfven en kort geologisk period. Längs
hela vestkusten, som bebos af en egendomlig hafsfauna, äro tertiära
lager så ofullständigt utvecklade att sannolikt intet minnesmärke
af flera successiva och egendomliga hafsfaunor skola bevaras till en
aflägsen tid. En liten reflexion skall förklara, hvarföre längs de sti-
gande kusterna af vestra Sydamerika inga vidsträcktare formationer
med nya eller tertiära qvarlefvor kunna finnas, ehuru sedimentafla-
gringen fortgått i stor skala i långa tider, såsom man kan se af den
enorma förstöringen af kustklipporna och från de dyiga strömmar
som flyta ned till hafvet. Förklaringen ligger otvifvelaktigt deruti,
att de littorala och sublittorala aflagringarna oupphörligen sopas
bort, så snart de genom landets långsamma höjning kommit inom
området för hafsvågornas förstörande verkningar.
Vi kunna antaga, att sedimentet måste samlas i ytterligt tjoc-
ka, solida eller vidsträckta massor för att kunna motstå vågornas
oupphörliga verkningar vid första höjningen och under successiva
nivåförändringar jemte de följande verkningarna af atmosferen. Så-
dana tjocka och vidsträckta sedimentsamlingar kunna bildas på två
sätt, såsom vid stort djup, i hvilket fall botten icke är bebodd af så
många och vexlande former som i de mera grunda hafven; och då
denna massa höjes, skall den gifva blott en ofullständig föreställning
om de organismer, som lefde på jorden vid tiden för dess bildning;
eller också kunna sediment aflagras till en viss tjocklek och utsträck-
ning på en grund botten, om den är inbegripen i långsam sänkning.
I senare fallet så länge sänkningen går i samma proportion som sed-
imentaflagringen, förblifver sjön grund och gynsam för många vex-
lande former och på detta sätt bildas en rik fossilförande formation
tjock nog att vid höjning motstå hvarje grad af förstöring.
Jag är öfvertygad, att nästan alla våra gamla formationer, som
alltigenom större delen af sin tjocklek äro rika på fossilier, hafva
på detta sätt bildats vid fortgående sänkning. Sedan jag 1845 of-
fentliggjorde mina åsigter i detta ämne har jag följt med geologiens
framsteg och blifvit öfverraskad af att finna, huru den ena författaren
efter den andra vid behandling af den eller den formationen kom-
mit till den slutsatsen, att den blifvit bildad under sänkning. Jag
kan tillägga, att de gamla tertiära formationerna på vestra kusten af
Sydamerika, som blifvit tjocka nog att emotstå en sådan förstöring
som hittills, men som knappt äro i stånd att räcka till aflägsnare
geologiska perioder, blifvit afsatta under bottens sänkning och på
detta sätt nått en ansenlig tjocklek.
Alla geologiska fakta förtälja oss tydligt, att hvarje yta har under-
gått talrika långsamma nivåförändringar och dessa hafva antagligen
varit af stor utsträckning. Fossilrika formationer, tillräckligt tjocka
och vidsträckta att motstå förstörelsen hafva följaktligen kunnat bil-
das öfver vidsträckta rymder under sänkningsperioder men blott på
sådana ställen, der aflagringen var tillräcklig att hålla sjön grund och
inbädda och skydda qvarlefvor innan de hunnit förstöras. Å andra
sidan, så länge sjöbotten förblef stillastående kunde icke tjocka lager
hafva samlats i de grunda delarna, som äro de för lifvet mest gyn-
samma. Ännu mindre kunde detta hafva händt under omvexlande
höjnings- och sänkningsperioder, eller för att tala noggrannare, de
lager, som under sänkningsperioden hade afsatt sig, skulle blifvit
förstörda, sedan de genom höjningen kommit inom området för vå-
gornas verkningar.
Dessa anmärkningar röra hufvudsakligen de littorala och sublit-
torala aflagringarna. I ett vidsträckt och grundt haf, såsom inom en
stor del af malayiska arkipelagen, der djupet varierar från 30 à 40
till 60 famnar, har en vidsträckt formation kunnat bildas under en
höjningsprocess utan att ännu lida synnerligen under den långsam-
ma höjningen, men formationens tjocklek kunde icke vara stor, då
den på grund af höjningen måste vara mindre än det djup der den
bildats; ej heller skulle aflagringen vara mycket fast eller betäckt af
öfverliggande formation, så att den skulle lätt kunna nötas bort af
atmosferens förstörande inverkan och af hafvets verkningar under
följande nivåförändringar. Hopkins har emellertid påstått, att om
en del af ytan efter höjningen åter sänkt sig innan den blifvit blot-
tad, det under höjningen bildade lagret, om det också icke är tjockt,
skulle kunna skyddas af friska ansamlingar och på detta sätt bevaras
under en lång period.
Hopkins uttalar vidare sin åsigt, att aflagringar af ansenlig ut-
sträckning i horisontalriktningen sällan blifvit fullständigt förstörda.
Men alla geologer, med undantag af de få som tro, att våra nu-
varande metamorfiska skiffer och plutoniska klippor en gång bildade
jordklotets ursprungliga kärna, skola medgifva att de senare klip-
porna blifvit till ofantlig grad blottade. Ty det är knappt möjligt,
att sådana klippor kunnat blifva härdade och kristalliniska i obetäckt
tillstånd; men om den metamorfoserande verksamheten yttrat sig på
stort djup af oceanen, så skulle den fordna skyddande manteln icke
behöft vara mycket tjock. Om vi då medgifva, att gneissen, glimmer-
skiffern, graniten, dioriten och så vidare en gång nödvändigt måste
varit betäckta, huru kunna vi förklara de visträckta nakna ytorna af
sådana klippor i många delar af jorden, så vida vi icke antaga, att
de efteråt blifvit fullkomligt befriade från alla ofvanliggande lager?
Att sådana vidsträckta ytor finnas kan icke betviflas; granitregionen
på Parime beskrifves af Humboldt såsom åtminstone nitton gånger
så stor som Schweitz. Söder om Amazonfloden visar Boués karta
en af sådana klippor sammansatt yta, som är nästan så stor som
Spanien, Frankrike, Italien, en del af Tyskland och Britiska öarna
tillsammanstagna. Denna region har icke blifvit nog omsorgsfullt
undersökt, men enligt resandes öfversstämmande intyg är granity-
tan mycket vidsträckt; von Eschwege gifver en detaljerad beskrifning
af dessa klippor, som sträcka sig från Rio de Janeiro 260 geografiska
mil inåt landet, och jag reste 150 mil i en annan riktning och såg
ingenting annat än granitklippor. Talrika specimen samlade längs
hela kusten från närheten af Rio Janeiro till mynningen af La Plata,
ett afstånd af 1100 geografiska mil, undersökte jag och fann dem
alla höra till samma klass. Inåt landet längs hela norra stranden
af La Plata såg jag jemte yngre tertiära lager blott en liten fläck
af obetydligt metamorfoserade klippor, som endast kunde hafva ut-
gjort en del af granitklippornas ursprungliga betäckning. Vi skola
nu vända oss till en väl bekant trakt, Förenta Staterna och Canada.
Ur professor Rogers vackra karta har jag utklipt och vägt papperet
och på detta vis bestämt, att de metamorfiska (undantagande de
semi-metamorfiska) och granitiska klipporna i en proportion af 190
till 125 öfvervägde alla de nyare palæozoiska formationerna. I mån-
ga trakter skulle de metamorfiska och granitklipporna synas i en
vida större utsträckning om alla sedimentära lager aflägsnades, som
hvila olikformigt på dem och icke hafva kunnat utgöra en del af
den ursprungliga mantel, under hvilken de antagit sitt kristalliniska
tillstånd. Derföre är det sannolikt, att i några delar af jorden hela
formationer blifvit fullständigt blottade utan att bibehålla ett spår
af sin fordna betäckning.
En anmärkning förtjenar att här anföras. Under höjningsperio-
den böra landytan och de närliggande grunda hafspartierna hafva
förökats och nya boningsplatser uppkommit, — allt omständigheter,
hvilka äro gynsamma för bildandet af nya varieteter och arter; men
under sådana perioder blir i allmänhet en lucka i de geologiska urkun-
derna. Under sänkningen minskas å andra sidan den bebodda ytan
och antalet invånare (med undantag af kustinvånarna på ett fast-
land, då det först afdelas i en mängd öar) och följaktligen skola
under sänkningen många former dö ut, men få nya arter eller vari-
eteter bildas, och det är under dessa sänkningsperioder som de på
fossilier rikaste lagren blifvit afsatta.
Om bristen på öfvergångsvarieteter i hvarje särskild forma-
tion.
Efter alla dessa betraktelser kunna vi icke betvifla, att de geol-
ogiska urkunderna betraktade såsom ett helt äro ytterligt ofull-
ständiga, men om vi inskränka vår uppmärksamhet till en särskild
formation, blir det mycket svårare att förstå, hvarföre vi icke deri
finna öfvergångsvarieteter emellan de beslägtade arterna som lefde
vid dess början och vid dess slut. Flera exempel äro anförda på
arter, som förete varieteter i öfre och nedre delarna af samma for-
mation; Trautschold uppgifver ett antal exempel bland ammoniter-
na, och Hilgendorf har beskrifvit ett särdeles egendomligt fall af tio
öfvergångsformer af Planorbis multiformis i de successiva lagren utaf
Schweitz’ sötvattensformationer. Ehuru hvarje formation ovilkorli-
gen behöft ett ofantligt antal år för sin bildning, kunna flera skäl
anföras, hvarföre icke alla i allmänhet innesluta en graderad serie
af föreningslänkar emellan de arter, som lefde vid dess början och
vid dess slut; dock kan jag knappt gifva tillbörlig vigt åt följande
betraktelser.
Ehuru hvarje formation betecknar en mycket lång följd af år, är
hvar och en sannolikt kort i jemförelse med den tid som behöfves för
att förvandla en art till en annan. Jag vet väl, att två palæontologer,
hvilkas åsigter äro värda mycken uppmärksamhet, nämligen Bronn
och Woodward hafva antagit, att hvarje formations varaktighet är
två eller tre gånger så lång som artformernas. Men såsom mig synes
hindra oss oöfvervinneliga svårigheter att komma till någon visshet i
detta hänseende. Om vi se en art först uppträda midt i en formation,
torde den slutsatsen vara förhastad, att den icke förut någorstädes
existerat. Om vi å andra sidan se en art försvinna, förrän de sista
lagren blifvit afsatta, torde det vara lika förhastadt att antaga, att
den då dött ut. Vi glömma, huru liten Europas yta är i jemförelse
med hela jordytan, och ej heller hafva de olika lagren af samma
formation i hela Europa blifvit med fullkomlig noggranhet jemförda.
Bland hafsdjur af alla slag kunna vi med säkerhet antaga att
i följd af klimatiska och andra förändringar vidsträckta flyttningar
egt rum, och om vi se en art först uppträda i en ny formation, är
det sannolikt att den då först inflyttade på ett nytt område. Det är
väl bekant till exempel, att flera arter uppträdde något tidigare i de
palæozoiska lagren i Nordamerika än i Europa; tydligen har en viss
tid åtgått för deras flyttning från Amerikas till Europas haf. Vid
undersökningen af de yngsta aflagringarna i flera delar af jorden har
öfverallt anmärkts, att några få ännu existerande arter äro allmän-
na i aflagringen, men hafva dött ut i de kringliggande hafven, eller
tvärtom, att några nu äro talrika i de närliggande hafven, men äro
sällsynta eller saknas i dessa lager. Det är särdeles lärorikt att re-
flektera öfver den bekanta flyttningen bland Europas invånare under
istiden, som bildar blott en del af en hel geologisk period; äfvensom
att reflektera öfver nivåförändringarna, den ytterliga klimatförän-
dringen, och den omätliga tidrymden, hvilket allt innefattas i samma
isperiod. Det kan dock betviflas att i någon verldsdel sedimentära
aflagringar med fossila qvarlefvor på samma område afsatt sig under
hela denna period. Det är till exempel icke sannolikt att sediment af-
sattes under hela isperioden nära Missisippis mynning inom gränsen
för det djup på hvilket hafsdjur bäst frodas, ty vi känna att stora
geografiska förändringar inträffade vid denna tid i andra delar af
Nordamerika. Om sådana lager som afsattes i grundt vatten nära
Missisippis mynning under någon del af istiden höjas, skola organ-
iska qvarlefvor sannolikt först uppträda och försvinna på olika höjd,
på grund af arternas flyttningar och geografiska förändringar. Och
en geolog som i en aflägsen framtid undersöker dessa lager skulle
frestas att antaga, att de inbäddade fossiliernas lefnad öfverhufvud-
taget hade varit af kortare varaktighet än istidens längd, då den i
stället är vida längre, nämligen från tiden före isperioden ända till
närvarande dag.
För att en fullkomlig gradering emellan två former i den öfre
och lägre delen af samma formation skulle kunna finnas, borde afla-
gringen hafva oupphörligen fortgått under en mycket lång period,
så att tillräcklig tid funnes för den långsamma modifikationspro-
cessen; derföre måste aflagringen vara mycket tjock och de i förän-
dring inbegripna arterna måste lefva på samma område hela denna
tid. Men vi hafva sett, att en mäktig formation, fossilförande genom
hela sin tjocklek, kan bildas blott under en sänkningsperiod, och på
det att djupet under hela tiden måtte vara i det närmaste oförän-
dradt, hvilket är nödvändigt om samma hafsarter skola lefva på sam-
ma ställe, måste aflagringen hålla jemna steg med sänkningen. Men
samma sänkningsrörelse bör försätta under vatten den yta hvarifrån
sedimentet härstammar och på detta sätt förminska tillgången under
det sänkningen fortgår. I sjelfva verket är denna nästan noggranna
jemvigt emellan tillgången på sediment och sänkningen sannolikt
något som sällan inträffar, ty mer än en palæontolog har iakttag-
it, att mycket tjocka aflagringar vanligen äro fattiga på organiska
qvarlefvor med undantag af deras öfre eller nedre gränser.
Det vill synas som hvarje särskild formation likasom hela stapeln
af formationer på ett visst område i allmänhet bildats med afbrott.
Om vi se en formation sammansatt af lager af olika mineralogisk
sammansättning, hvilket ofta är fallet, kunna vi med skäl misstän-
ka, att aflagringsprocessen varit mycket afbruten, då en förändring
i hafsströmmarna och tillförsel af sediment af olika beskaffenhet i
allmänhet berott på geografiska förändringar, som fordra mycken
tid. Ej heller skall den noggrannaste undersökning af en formation
gifva någon föreställning om den tid som behöfts för dess afsättning.
Många exempel kunde gifvas på lager, som äro blott några få fot
i tjocklek, hvilka motsvara formationer som på andra ställen hafva
tusentals fots mäktighet och som derföre måste behöft en ofantlig
period för sin bildning; dock skulle ingen som icke kände detta förhål-
lande ana hvilken ofantlig tid förflutit under det så tunna lagrets
bildning. Många exempel kunde gifvas på att de lägre lagren i en
formation blifvit höjda, blottade, åter sänkta och så betäckta med
de öfre lagren af samma formation, fakta som visa hvilka vidsträck-
ta, så lätt förbisedda mellantider som inträffat under formationens
bildning. I andra fall hafva vi i de stora fossila träd, som ännu stå up-
prätt såsom de växte, de klaraste bevis på många långa mellantider
och höjdförändringar under aflagringsprocessen, hvilka ingen någon-
sin skulle anat, såvida icke träden lyckats bibehålla sig. Så funno Sir
C. Lyell och doktor Dawson i ett 1,400 fot mäktigt kolförande lager
i Nya Skotland gamla med trädrötter genomdragna lager det ena
öfver det andra på icke mindre än 68 olika höjder. Om samma arter
påträffas i botten, på midten och på ytan af en formation, är det
sannolikt att de icke lefvat på samma fläck under aflagringsperioden,
utan hafva försvunnit och åter uppträdt kanhända många gånger un-
der samma period. Om derföre sådana arter under någon geologisk
period skulle undergå någon ansenlig grad af modifikation, skulle ett
tvärsnitt icke innefatta alla de fina övergångsstadier, som enligt vår
teori måste hafva funnits emellan dem, utan plötsliga ehuru kanhän-
da små formförändringar.
Det är af största vigt att komma ihåg, att naturforskare icke haf-
va någon gyldene regel att åtskilja arter och varieteter; de medgifva
en liten grad af föränderlighet hos arterna, men så snart de påträffa
en större grad af skilnad emellan två former, upptaga de båda såsom
arter, så vida de icke äro i stånd att sammanbinda dem genom fina
öfvergångsstadier. Och på grund af nyss angifna skäl kunna vi sällan
hoppas att åstadkomma detta i någon geologisk formation. Låt oss
antaga B och C vara tvänne arter och att en tredje A finnes i ett
äldre underliggande lager; om då A i karakter stode midt emellan
B och C, skulle den helt enkelt upptagas såsom en tredje skild art,
så vida den icke på samma gång vore nära förenad med endera af
dem eller med begge formerna genom öfvergångsvarieteter. Vi få icke
heller förglömma, att A kan vara den gemensamma stamfadern till
både B och C utan att nödvändigt behöfva stå midt emellan dem i
alla hänseenden. Vi kunna derföre finna stamarterna och deras mod-
ifierade ättlingar från de lägre och öfre lagren af samma formation
och såvida vi icke påträffade talrika öfvergångsformer, skulle vi icke
märka deras nära förvandtskap och vi skulle deraf föranledas att
antaga dem för skilda arter.
Det är väl bekant på hvilka ytterligt små skiljaktigheter många
palæontologer grunda sina arter, och de göra detta så mycket heldre,
om exemplaren komma från skilda lager i samma formation. Många
erfarna palæontologer hafva nu sänkt flera af D’Orbignys och andras
fina arter till rangen af blotta varieteter och deri finna vi ett slags
bevis på det förändringssätt, som vi enligt teorien böra finna. Må vi
åter betrakta de senare tertiära aflagringarna, hvilka innesluta mån-
ga snäckor, som flertalet naturforskare antaga vara identiska med
nu lefvande arter, under det andra utmärkta vetenskapsmän såsom
Agassiz och Pictet påstå dem vara specifikt skilda, ehuru skilnaden
medgifves vara mycket ringa. Så vida vi icke tro, att dessa utmärkta
naturforskare blifvit vilseledda af sin lifligare inbillningskraft och att
dessa senare tertiära arter verkligen alldeles icke visa någon skilnad
från deras nu lefvande representanter, eller så vida vi icke antaga
den stora majoriteten af vetenskapsmän hafva orätt och att de ter-
tiära arterna äro alla specifikt skilda från de nya, så hafva vi här ett
bevis på, huru allmänt obetydliga modifikationer förekomma af ön-
skadt slag. Om vi betrakta de större mellantider emellan skilda men
på hvarandra följande lager af samma stora formation, finna vi att
de inbäddade fossilierna, ehuru de nästan allmänt upptagas såsom
specifikt skilda, äro vida mera beslägtade än arter som finnas i till
tiden mera skilda formationer; så att vi här åter hafva otvifvelaktiga
bevis för förändringar i den af teorien önskade riktningen, men till
detta senare ämne skall jag återkomma i följande kapitel.
Såsom vi förut sett, hafva vi skäl att tro, att varieteterna af väx-
ter och djur som fortplanta sig hastigt och icke vandra mycket i
början äro lokala, och att sådana lokala varieteter icke sprida sig
vida omkring och uttränga sina stamarter förr än de blifvit modi-
fierade och fulländade i någon ansenlig grad. Enligt denna åsigt är
utsigten liten att i en formation i någon trakt upptäcka alla tidiga
öfvergångsstadier emellan två former, ty de successiva förändringar-
na antagas hafva varit lokala eller inskränkta till någon liten fläck.
De flesta hafsdjur hafva en vidsträckt utbredning, och vi hafva sett,
att bland växter de som hafva vidsträcktaste utbredningen oftast
förete varieteter; derföre är det sannolikt, att bland snäckor och an-
dra hafsdjur de som haft största utbredningen, vida öfverskridande
gränserna för de kända geologiska formationerna i Europa, oftast
gifvit upphof först till lokala varieteter och sedan till nya arter, och
detta bör åter i hög grad minska utsigten för oss att kunna uppspåra
öfvergångsformerna i någon geologisk formation.
Det är en vida vigtigare omständighet, som leder till samma re-
sultat, såsom doktor Falconer nyligen framhållit, att nämligen den
period under hvilken hvarje art undergått modifikation, ehuru lång
vid uppskattning i år, dock är kort i jemförelse med den tid under
hvilken den förblef oförändrad.
Vi få icke glömma att i närvarande tid då vi hafva fullkomliga ex-
emplar till undersökning två former sällan kunna förenas genom mel-
lanstående varieteter och på detta sätt bevisas tillhöra samma art,
förrän ett större antal exemplar samlats från många håll, och med
de fossila arterna kan detta sällan åstadkommas af palæontologer-
na. Huru föga vi äro i stånd att sammanbinda arter med talrika
fina fossila föreningslänkar, skola vi måhända bäst förstå, om vi till
oss sjelfva ställa den frågan, huruvida geologer i en långt aflägsen
framtida period skola vara i stånd att bevisa, att våra olika raser
af nötkreatur, får, hästar och hundar härstamma från en enda eller
från flera ursprungliga stammar, eller om vissa på kusterna af Nor-
damerika boende hafssnäckor, hvilka af några conchologer antagas
såsom arter skilda från deras europeiska representanter och af andra
såsom blotta varieteter, om dessa snäckor verkligen äro varieteter,
eller såsom det kallas specifikt skilda. Geologen skulle i en framtid
kunna bevisa detta endast genom att i fossilt tillstånd upptäcka tal-
rika öfvergångsformer, och att detta skulle lyckas är i högsta grad
osannolikt.
Författare som tro på arternas oföränderlighet hafva upprepade
gånger försäkrat, att geologien icke lemnar några sammanbindande
former. Detta är ett fullkomligt misstag. Sir J. Lubbock har sagt:
”hvarje art är en länk emellan andra beslägtade former.” Detta se vi
tydligen, om vi taga ett slägte med ett tjog nya och utdöda former
och tillintetgöra fyra femtedelar af dem, ty i detta fall betviflar ingen,
att de återstående blifva mycket mera skilda från hvarandra. Om de
yttersta arterna i slägtet på detta sätt förstöras, står slägtet sjelft i
de flesta fall mera skildt från andra beslägtade genera. Kamelen och
svinet, eller hästen och tapiren äro nu tydligen mycket skilda former,
men om vi tillägga de fossila däggdjur som redan blifvit upptäckta af
den familj som omfattar kamelen och svinet, så blifva dessa former
förenade genom länkar, som icke hafva så stora luckor emellan sig.
Kedjan af föreningslänkar går likväl icke i dessa eller något annat
fall rakt från den ena lefvande formen till den andra, utan tager
en omväg genom de former som lefvat under längesedan förflutna
tider. Hvad de geologiska undersökningarna icke hafva uppenbarat
är den fordna tillvaron af oändligt talrika öfvergångsformer, så fina
som de nu existerande varieteterna, hvilka skulle sammanbinda de
nu lefvande arterna med de utdöda. Detta böra vi icke vänta och
det har dock upprepade gånger framstälts såsom en särdeles skarp
invändning emot min teori.
Det kan vara behöfligt att sammanfatta föregående anmärkningar
öfver orsakerna till de geologiska urkundernas ofullständighet uti ett
tänkt exempel. Malayiska arkipelagen är ungefär af Europas storlek
från Nord-Cap till Medelhafvet, och från Britannien till Ryssland,
och motsvarar derföre utsträckningen af alla de geologiska formation-
er, hvilka med någon noggranhet blifvit undersökta, om vi undantaga
Nordamerikas Förenta Stater. Jag öfverensstämmer fullkomligt med
Mr Godwin-Austen, att den malayiska arkipelagen med dess talrika
stora öar åtskilda af vidsträckta och grunda haf motsvarar Europas
fordna tillstånd, under det de flesta af våra formationer bildades.
Den malayiska arkipelagen är en af de på organiska varelser rikaste
trakter på hela jorden, men om alla de arter hopsamlades, som haf-
va lefvat der, huru ofullständigt skulle de representera hela jordens
naturalhistoria.
Men vi hafva allt skäl att tro, att arkipelagens landprodukter på
ett ofullständigt sätt skola bibehållas i de formationer, som vi an-
taga vara under bildning. Icke många af de verkliga hafsdjuren eller
af dem som lefva på nakna underhafsklippor, skulle blifva inbäd-
dade, och de som inbäddades i sand eller grus skulle icke bibehålla
sig till en aflägsen tid. Öfverallt der intet sediment afsatte sig på
hafsbotten eller der sedimentet icke afsatte sig nog hastigt att sky-
dda de organiska kropparna från förstörelse kunna icke heller några
organiska qvarlefvor bibehållas.
Formationer rika på fossilier af många slag och af tillräcklig mäk-
tighet för att ega bestånd in i en framtid så långt aflägsen som
de sekundära formationerna ligga i det förflutna, skulle i allmänhet
bildas i arkipelagen blott under sänkningsperioderna. Dessa sänkn-
ingsperioder skulle vara skilda från hvarandra genom omätliga mel-
lantider, under hvilka ytan antingen höjde sig eller vore stillastående;
under höjningen skulle de fossilförande lagren på de brantare strän-
derna förstöras nästan lika fort som de bildades genom vågornas oup-
phörliga inverkan, såsom vi nu se på kusterna af Sydamerika. Äfven
på de vidsträcktare och grundare hafspartierna inom arkipelagen
kunde sedimentära aflagringar näppeligen samlas till större mäk-
tighet under höjningsperioderna eller betäckas och skyddas af föl-
jande aflagringar, så att de skulle kunna bibehålla sig in i en aflägsen
framtid. Under sänkningsperioder, skulle sannolikt många lifsformer
förstöras, under höjningsperioder skulle många varieteter bildas, men
de geologiska minnesmärkena skulle vara föga fullständiga.
Det kan betviflas, att längden af någon större sänkningsperi-
od öfver hela eller en del af arkipelagen jemte en samtidig sedi-
mentaflagring skulle öfverstiga de specifika formernas varaktighet i
allmänhet, och detta vilkor vore oundgängligt för bevarandet af al-
la öfvergångsformer emellan två eller flera arter. Om alla sådana
grader icke fullständigt vore bibehållna, skulle öfvergångsvarieteter-
na blott förefalla såsom lika många nya och bestämda arter. Det är
också sannolikt, att hvarje större sänkningsperiod skulle afbrytas af
nivåförändringar och att små klimatiska förändringar skulle försig-
gå under så långvariga perioder, och i dessa fall skulle arkipelagens
invånare flytta, och intet fullständigt vittnesbörd om deras modi-
fikationer kunde nedläggas i någon formation.
Många af arkipelagens hafsinvånare hafva nu en utbredning af
flera tusen mil utöfver dess gränser, och analogien leder oss till den
tron, att det hufvudsakligen skulle vara dessa arter med vidsträckt
utbredning som oftast skulle alstra nya varieteter, och varieteterna
skulle i allmänhet först vara lokala eller inskränkta till ett rum, men
om de egde något afgjordt företräde eller om de vidare modifier-
ades och förädlades skulle de långsamt sprida sig och uttränga sina
stamformer. Om sådana varieteter återvända till sina fordna hem,
skulle de afvika från sitt fordna utseende i nästan likformig ehuru
kanhända ytterst ringa grad, och då de skulle finnas inbäddade i
obetydligt afvikande underafdelningar af samma formation skulle de
enligt de grundsatser många palæontologer följa upptagas såsom nya
och skilda arter.
Om det finnes någon grad af sanning i dessa anmärkningar kun-
na vi icke med rätta vänta att i våra geologiska formationer finna
ett oändligt antal af dessa fina öfvergångsformer, som enligt vår teori
hafva förenat alla de utdöda och nu lefvande arterna af samma grupp
i en lång, förgrenad lifskedja. Vi behöfva blott betrakta några få
länkar och sådana finna vi helt säkert, några mera aflägset, andra
helt nära beslägtade med hvarandra; och om dessa länkar, de må
vara aldrig så nära beslägtade, finnas i olika afdelningar af samma
formation, upptagas de af många palæontologer såsom arter. Men
jag påstår icke, att jag någonsin skulle anat, huru torftiga de under-
rättelser äro, som kunna hemtas ur de bäst bibehållna geologiska for-
mationerna, om icke frånvaron af oräkneliga öfvergångslänkar emel-
lan de arter, som lefde vid formationens början och slut, bragt min
teori i så stort trångmål.
Om det plötsliga uppträdandet af hela grupper beslägtade
arter.
Det plötsliga uppträdandet af hela artgrupper i vissa formationer har
af flera palæontologer — till exempel Agassiz, Pictet och Sedgewick,
— blifvit framhållet såsom en svår invändning emot åsigten om arter-
nas förvandling. Om talrika arter som höra till samma slägten eller
familjer verkligen hafva på en gång kommit till lif, skulle detta fak-
tum vara tillintetgörande för teorien om härstamning med modifika-
tion genom naturligt urval. Ty utvecklingen af en formgrupp, som
helt och hållet härstammar från en stamfader, måste hafva varit
en ytterst långsam process och stamfadern måste hafva lefvat långa
tidrymder före sina modifierade ättlingar. Men vi öfverskatta oup-
phörligen fullständigheten af de geologiska urkunderna och draga
den falska slutsatsen, att vissa slägten och familjer icke hafva funnits
till före en viss afdelning af en formation, emedan man icke observer-
at dem förut. Ett positivt palæontologiskt bevis kan alltid mottagas
med tillförsigt, men ett negativt är värdelöst, såsom erfarenheten så
ofta visat. Vi glömma alltjemt huru stor jorden är i jemförelse med
den yta, på hvilken våra geologiska formationer blifvit noggrant un-
dersökta, vi glömma, att grupper af arter hafva kunnat finnas an-
norstädes, och långsamt förökat sig, innan de invandrade i Europas
och Förenta Staternas gamla arkipelager. Vi lägga icke tillbörlig vigt
på de enorma tidrymder som förflutit emellan våra formationer —
längre kanhända i många fall än den tid, som behöfts för bildandet
af hvarje formation. Dessa mellantider hafva gifvit tillfälle till arter-
nas förökande från en eller några få stamformer, och i de följande
formationerna synas sådana grupper såsom helt plötsligt skapade.
Jag vill här återkalla i minnet en förut gjord anmärkning, att
det måtte behöfvas en lång följd af år för att göra en organism pas-
sande för ett nytt och egendomligt lefnadssätt till exempel att flyga
genom luften; och att följaktligen öfvergångsformerna ofta varit in-
skränkta till en enda trakt, men att då några få arter på detta sätt
förvärfvat en stor fördel öfver andra organismer, en jemförelsevis kort
tid vore nödvändig att åstadkomma många divergenta former, som
skulle sprida sig hastigt och vida utöfver jorden. Professor Pictet
i sitt utmärkta referat af detta arbete vid omnämnandet af tidiga
öfvergångsformer då han tager fåglar till exempel, kan icke se huru
de successiva modifikationerna af en antagen prototyps främre ex-
tremiteter möjligen skulle kunnat vara af någon fördel. Men låt oss
betrakta söderhafvets pinguiner; hafva icke dessa fåglar sina främre
extremiteter i ett fullkomligt mellanstadium emellan ”hvarken verkli-
ga armar eller verkliga vingar?” Dessa fåglar blifva dock segervinnare
i kampen för tillvaron, ty de finnas i oändlig mängd och af många
slag. Jag antager icke, att vi här se verkliga öfvergångsgrader som
fågelvingarna genomgått; men hvad är det för synnerlig svårighet att
tro, att det kunde gagna pinguinens modifierade ättlingar att först
få förmåga att flaxa längs ytan af oceanen liksom Anas brachyptera
och slutligen stiga från dess yta och sväfva genom luften?
Jag vill här anföra några få exempel för att upplysa föregående
anmärkningar och visa huru benägna vi äro för villfarelse i det an-
tagandet, att hela grupper af arter plötsligen framträdt. Äfven i en
så kort period som emellan första och andra upplagorna af Pictets
stora verk i Palæontologien, den ena utkommen 1844—46, den andra
1853—57, hafva åsigterna om flera djurgruppers första uppträdande
och försvinnande blifvit betydligt modifierade, och en tredje uppla-
ga skall sannolikt ytterligare behöfva ändras. Jag vill påminna om
det välkända faktum, att i geologiska arbeten som utkommo för icke
så många år sedan däggdjuren alltid ansågos hafva plötsligen upp-
trädt i början af tertiära perioden. Och en af de rikaste bland kända
ansamlingar af fossila däggdjur hör nu till midten af den sekundära
perioden, och verkliga däggdjur hafva blifvit upptäckta i den nya
röda sandstenen nära början af denna stora formation. Cuvier plä-
gade påstå, att ingen apa fans i något tertiärt lager, men numera
hafva utdöda arter upptäckts i Indien, Sydamerika, och i Europa än-
da bort i miocenlagret. Om icke fotspår händelsevis bibehållits i den
nya röda sandstenen i Förenta Staterna, hvem skulle vågat antaga,
att jemte reptilierna icke mindre än åtminstone trettio fågelarter,
några af jättestorlek, existerat under denna period? Intet spår till
ben har blifvit upptäckt i dessa lager. Oaktadt antalet leder som
de fossila fotspåren visa öfverensstämma med antalet leder på nu
lefvande fåglars tår, betvifla dock några författare, att de djur, som
lemnat dessa intryck voro verkliga fåglar. Ända till helt nyligen haf-
va dessa författare kunnat påstå och några hafva gjort det, att hela
fågelklassen plötsligen uppträdde under eocenperioden, men vi kän-
na nu på professor Owens auktoritet, att en fågel helt säkert lefde
under den öfre grönsandens afsättning; och ännu senare hafva vi lärt
känna en sällsam fogel, Archeopteryx, med en lång ödlelik svans med
ett par fjädrar vid hvarje led, och vingarna försedda med två fina
klor; denna fågel har blifvit upptäckt i Solenhofens oolitiska skiffer.
Svårligen kan någon ny upptäckt kraftigare än denna visa huru litet
vi hittills känna af jordens fordna inbyggare.
Jag kan anföra ett annat exempel, som mycket förvånat mig, då
det försiggått under mina egna ögon, och hvilket jag redan behandlat
i en uppsats öfver fossila cirripeder. Det stora antalet lefvande och
utdöda tertiära arter, den utomordentliga rikedomen på individer af
många arter öfver hela jorden från de arktiska regionerna till eqva-
torn, som bebo olika djup ända till 50 famnar från flodens högsta
höjd, det fullständiga bibehållandet af exemplar i de äldsta tertiära
lager, lättheten att igenkänna äfven stycken af en valvel, alla dessa
omständigheter ledde mig till den slutsatsen, att om sessila cirripeder
funnits under den sekundära perioden, de helt säkert skulle bibehål-
lits och upptäckts, och då icke en enda art blifvit upptäckt i lager af
denna period, antog jag att denna stora grupp plötsligen uppträdt
vid början af de tertiära formationerna. Detta var en stor förlägen-
het för mig, då det såsom jag trodde var ett exempel till på stora
artgruppers plötsliga uppträdande. Men mitt arbete hade knappt
blifvit utgifvet förrän en utmärkt palæontolog, Bosquet, sände mig
en ritning af ett fullständigt exemplar af en omisskännelig sessil cir-
riped, som han sjelf funnit i kritan i Belgien. Och för att göra fallet
så slående som möjligt var den sessila cirripeden en Chthalamus, ett
mycket allmänt, stort och vidt utbredt slägte, af hvilket icke ett enda
exemplar funnits hittills ens i tertiära lager. Deraf veta vi bestämdt,
att sessila cirripeder existerade under den sekundära perioden, och
dessa cirripeder kunna hafva varit stamfäder till våra många tertiära
och lefvande arter.
Det af palæontologerna oftast åberopade exempel på en hel art-
grupps plötsliga uppträdande är de s. k. benfiskarna (Teleostei),
som förekomma långt ned i kritaperioden. Denna grupp innefattar
det stora flertalet nu existerande arter. Professor Pictet har nyli-
gen förflyttat deras förekomst ännu ett steg längre tillbaka, och nå-
gra palæontologer tro, att vissa af de ännu äldre fiskarna, hvilkas
slägtskapsförhållanden äro ofullständigt kända, äro verkliga ben-
fiskar. Om vi antaga, att hela denna grupp uppträdde, såsom Agas-
siz påstår, vid början af kritaformationen, vore detta förhållande
visserligen högst märkvärdigt; men jag kan ej finna, att det vore
ett oöfvervinneligt inkast emot dessa åsigter, med mindre det kunde
bevisas, att arterna af denna grupp likaledes uppträdde hastigt och
samtidigt öfver hela jorden på samma period. Det är nästan öfver-
flödigt att anmärka, att knappt en enda fossil fisk är känd från trak-
ten söder om eqvatorn, och om vi genomgå Pictets palæontologi,
skola vi finna, att blott få arter äro kända från flera formationer i Eu-
ropa. Några få fiskfamiljer bebo nu ett inskränkt område; benfiskarna
kunna hafva haft lika inskränkt utbredningsområde och hafva spridt
sig vida omkring, sedan de i ett mindre haf vunnit sin utveckling.
Vi hafva icke rätt till det antagandet, att hafven alltid hafva varit
så öppna från norr till söder som nu. Just i närvarande tid, om den
malayiska arkipelagen förvandlades till land, skulle de tropiska delar-
na af indiska oceanen bilda en vidsträckt och fullständigt omsluten
bassin, i hvilken mången stor grupp af hafsdjur kunde förökas, och
der skulle de vara instängda till dess några af arterna blefve lämpade
för ett kallare klimat och kunde passera de södra uddarna af Afrika
och Australien och på detta sätt uppnå andra aflägsna sjöar.
Af dessa betraktelser, af vår bristfälliga kännedom om andra län-
ders geologi utom Europas och Förenta Staternas och af den om-
störtning i våra palæontologiska åsigter som de senare tio årens up-
ptäckter hafva verkat synes det mig lika djerft att uppsätta dogmer
öfver de organiska varelsernas uppträdande på jorden, som för en
naturhistoriker att efter fem minuters landstigning på en kal trakt i
Australien afhandla antalet och utbredningen af landets naturalster.
Om det plötsliga uppträdandet af grupper af beslägtade
arter i de lägsta kända fossilförande lagren.
Det finnes ännu en med den förra sammanhängande svårighet som
är ännu mera allvarsam. Jag menar det sätt, hvarpå många arter i
flera af de stora hufvudafdelningarna i djurriket plötsligt uppträda i
de lägsta fossilförande lagren. De flesta af de argument, som öfver-
tygat mig att alla nu lefvande arter af samma grupp härstamma
från en gemensam stamfader, låta nästan med samma kraft tilläm-
pa sig på de äldsta kända arter. Det kan till exempel icke betviflas,
att alla siluriska trilobiter härstamma från samma krustacé, som
måste hafva lefvat långt före den siluriska perioden, och som san-
nolikt föga liknade något kändt djur. Några af de äldsta siluriska
djur såsom Nautilus, Lingula m. fl. skilja sig obetydligt från de nu
lefvande formerna, och enligt vår teori kan icke antagas, att dessa
gamla arter voro stamfäder till alla arter af samma grupper som se-
dermera framträdt, ty de äro icke i någon mån mellanformer i sina
karakterer.
Följaktligen, om teorien är sann, är det obestridligt, att långa
tider förflöto förrän de äldsta siluriska eller cambriska lagren afsat-
tes, lika länge, eller sannolikt längre än hela tiden emellan den cam-
briska formationen och närvarande tid, och att under hela denna
långa period jorden hvimlade af lefvande varelser. Här påträffa vi en
fruktansvärd invändning, ty det synes tvifvelaktigt att jorden under
så lång tid varit i stånd att bära lefvande varelser. W. Thompson
antager, att jordskorpans stelnande svårligen kan hafva inträffat för
mindre än 20 eller mer än 400 millioner år tillbaka, men antagligen
emellan 98 och 200 millioner år. Dessa vidsträckta gränser visa huru
tvifvelaktiga data äro och andra moment torde böra intagas i prob-
lemet. Croll beräknar att ungefär 60 millioner år förflutit sedan den
cambriska perioden, men att döma af de obetydliga förändringar in-
om organismernas verld sedan istiden synes denna tid vara allt för
kort för de många och stora förändringar af lefvande varelser som
helt säkert försiggått sedan den cambriska perioden; och de förut
förflutna 140 millioner år kunna näppeligen betraktas såsom till-
räckliga för utbildandet af de olika lefvande former, som helt säkert
existerade emot slutet af cambriska perioderna.
Man kan fråga, hvarföre vi icke finna rika fossilförande aflagringar
i dessa antagna tidigare perioder, men härpå kan jag icke gifva nå-
got tillfredsställande svar. Några utmärkta geologer med Murchison
i spetsen hyste ända intill senare tider den öfvertygelsen, att vi i
de organiska qvarlefvorna från de lägsta siluriska lagren se lifvets
första gryning. Andra lika kompetenta domare såsom Lyell och E.
Forbes hafva bestridt detta antagande. Vi få icke förglömma, att
blott en ringa del af jorden är känd med noggranhet. För icke länge
sedan har Barrande till det gamla siluriska systemet lagt ett an-
nat ännu lägre, rikt på nya och egendomliga arter. Qvarlefvor af
flera former hafva också upptäckts under Barrandes så kallade pri-
mordialzon i Longmyndgruppen, som nu delas i två lager och utgör
det undre cambriska systemet. Närvaron af fosfathaltiga stycken och
bituminösa ämnen i några af de lägsta azoiska klipporna tillkännag-
ifver sannolikt lif vid denna period. Nu har på sista tiden den stora
upptäckten af Eozoon skett i den Laurentiska formationen i Cana-
da, ty efter Carpenters beskrifning på detta fossil kan man ej gerna
tvifla på dess organiska natur. Under det siluriska systemet finnas
i Canada stora serier af lager och i det lägsta af dem har Eozoon
blifvit funnen; Sir W. Logan försäkrar att ”deras förenade tjocklek
kan vida öfverstiga alla de följande klippornas tjocklek från nedersta
delen af den palæozoiska serien intill närvarande tid. Vi föras sålun-
da tillbaka till en så aflägsen period, att uppträdandet af den så
kallade primordialfaunan (Barrande’s) kan betraktas som jemförel-
sevis ung.” Eozoon hör till den lägst organiserade af alla djurklasser,
men står i sin klass på en hög organisationsgrad; den lefde i oräknelig
mängd och som Dawson har anmärkt, helt säkert af andra mindre
organiska varelser, som måste hafva lefvat i stor mängd. De ord jag
skref år 1859 om de vidsträckta perioder som sannolikt förlupit före
det cambriska systemets bildande äro nästan desamma som Sir W.
Logan sedan begagnat. Icke destomindre är det svårt att angifva
något antagligt skäl för frånvaron af fossilrika lager under de öfre
cambriska formationerna. Det synes icke sannolikt att de äldsta la-
gren skulle blifvit fullständigt afnötta genom denudation, eller att
deras fossilier skulle blifvit fullkomligt tillintetgjorda genom meta-
morfosering, ty om detta hade varit fallet, skulle vi hafva funnit blott
små spår af formationerna som följde närmast efter dem i tiden, och
dessa skulle alltid hafva existerat i delvis metamorfoseradt tillstånd.
Men de beskrifningar vi ega öfver de siluriska aflagringarna i omätli-
ga områden i Ryssland och Nordamerika gifva icke något stöd för
den åsigten, att ju äldre en formation är, desto mer måste den hafva
lidit genom denudation och metamorfism.
Detta förhållande måste tillsvidare stå oförklaradt, och skall med
rätta utgöra ett kraftigt argument emot de åsigter som här framhål-
las. För att visa att det kan framdeles erhålla sin förklaring vill jag
dock uppställa följande hypotes. Från beskaffenheten af de organ-
iska qvarlefvor som icke synas hafva bebott stora djup i de olika
formationerna i Europa och Nordamerika, och från mängden af afla-
gringar, ofta milstjocka, af hvilka formationerna äro bildade, kunna
vi draga den slutsatsen att från de första till de sista stora öar eller
landområden, hvarifrån sedimentet härstammade, funnos i trakten
af de nu existerande fastlanden Europa och Nordamerika. Men vi
känna icke hvad sakernas ställning var under tiden emellan de oli-
ka följande formationerna; antingen Europa och Förenta Staterna
under dessa mellantider existerade såsom torra landet eller såsom
en submarin yta nära land, på hvilken intet sediment afsattes, eller
såsom botten i ett öppet och omätligt haf.
Om vi betrakta de nuvarande oceanerna, som äro tre gånger så
vidsträckta som landet, finna vi dem besådda med många öar; men
icke en enda verklig hafsö (med undantag af Nya Zeeland, om den
kan kallas en verklig hafsö) företer, så vidt man hittills känner, nå-
got spår af en palæozoisk eller sekundär formation. Deraf kunna vi
möjligen antaga, att under den palæozoiska och sekundära perioden
hvarken kontinenter eller kontinentala öar funnos der våra oceaner
nu sträcka sig, ty om sådana hade funnits skulle med all sannolikhet
palæozoiska och sekundära formationer bildats af sediment som up-
pkommit genom deras afnötning, och dessa skulle åtminstone delvis
blifvit upplyftade under de nivåförändringar som måste hafva in-
träffat under dessa ofantliga perioder. Om vi kunna draga några
slutsatser af dessa förhållanden, så skola vi antaga, att der våra
oceaner nu finnas, der hafva oceaner funnits från de aflägsnaste pe-
rioder, om hvilka vi hafva någon kännedom och å andra sidan, att
der kontinenter nu finnas, der hafva alltid vidsträckta landområden
funnits alltsedan den tidigaste siluriska perioden, ehuru otvifvelak-
tigt underkastade stora nivåförändringar. Den färglagda karta som
medföljer mitt arbete om korallrefven har gifvit anledning till min
åsigt, att de stora oceanerna ännu äro stora sänkningsytor, de stora
arkipelagerna föränderliga områden och kontinenterna höjningsytor.
Men vi hafva intet skäl att antaga, att förhållandet varit detsamma
från verldens begynnelse. Våra fastland synas hafva bildats genom
den höjande kraftens öfvervigt under många nivåförändringar, men
kunna icke dessa ytor med öfvervägande höjning hafva förändrats
under tidernas lopp? Vid en period som föregick den siluriska tiden
hafva kontinenter kunnat existera der oceaner nu utbreda sig; och
fria och öppna oceaner kunna hafva funnits der våra kontinenter nu
stå. Och dock vore man icke berättigad att antaga, att, om till ex-
empel botten af Stilla hafvet nu förvandlades till land, vi der skulle
finna sedimentära formationer i ett tillstånd som tillkännagaf deras
de siluriska lagrens öfverstigande ålder, förutsatt att sådana blifvit
afsatta; ty det kan väl hända, att lager som sänkt sig några mil när-
mare jordens medelpunkt och som varit underkastade trycket af det
derofvan liggande vattnets enorma vigt, torde hafva undergått vida
större metamorfosering än lager som alltid stannat närmare ytan. De
ofantliga ytorna i några delar af jorden, till exempel i Sydamerika,
af nakna metamorfiska klippor, som måste blifvit upphettade under
starkt tryck, hafva alltid synts mig behöfva en särskild förklaring,
och vi kunna måhända tänka oss, att vi i dessa vidsträckta ytor
se de många formationer som föregingo den siluriska perioden i ett
blottadt och metamorfiskt tillstånd.
De svårigheter som här blifvit behandlade — nämligen att ehuru
vi i våra geologiska formationer finna många länkar emellan de arter
som nu finnas och som fordom funnits, vi dock icke finna oändligt
fina öfvergångsformer som sammanbinda dem med hvarandra; —
det plötsliga uppträdandet af flera hela grupper af arter i våra Eu-
ropeiska formationer; — den nästan fullkomliga frånvaron, så vidt
vi hittills känna, af fossilrika formationer under de cambriska la-
gren — äro alla otvifvelaktigt af den allvarligaste beskaffenhet. Vi
se detta i den omständigheten, att de utmärktaste palæontologer,
Cuvier, Agassiz, Barrande, Pictet, Falconer, E. Forbes m. fl. och alla
våra största geologer såsom Lyell, Murchison, Sedgewick m. fl. hafva
enhälligt ofta med häftighet fasthållit vid arternas oföränderlighet.
Men Sir Charles Lyell lemnar nu stödet af sin stora auktoritet åt
motsatta sidan, och de flesta andra geologer och palæontologer haf-
va blifvit betydligt rubbade i sin tro. De som antaga, att de ge-
ologiska urkunderna äro till någon grad fullständiga, skola otvifve-
laktigt med ens tillbakavisa teorien. Jag för min del betraktar (för
att följa Lyells bildlika uttryck) den geologiska urkunden, såsom en
ofullständig verldshistoria, skrifven på vexlande dialekter; af denna
historia ega vi blott den sista volymen, innefattande blott två eller
tre länder. Af denna volym har blott här och der ett enstaka kapitel
blifvit bibehållet och af hvarje sida blott här och der ett par rader.
Hvarje ord af det långsamt vexlande språket, mer eller mindre olika i
de följande kapitlen, kan föreställa de lifsformer som äro inbäddade i
våra formationer och hvilka falskeligen synas oss blifvit införda med
afbrott. Enligt denna åsigt förminskas i hög grad eller försvinna helt
och hållet de ofvan afhandlade svårigheterna.
KAPITEL 10
De organiska varelsernas uppträdande i successiva
geologiska perioder.
Nya arters långsamma och successiva uppträdande. — Olika förän-
dringsgrad. — En gång försvunna arter uppträda icke mer. — Art-
grupper följa samma allmänna regel i sitt uppträdande och försvin-
nande som enstaka arter. — Förintelse. — Samtidiga förändringar
i lifsformer öfver hela jorden. — Utdöda arters slägtskap med hvar-
andra och med nu lefvande arter. — De gamla formernas utveck-
lingsgrad. — Samma typers successiva uppträdande inom samma
område. — Sammanfattning af detta och föregående kapitel.
Vi skola nu se till, huruvida de förhållanden och lagar som gälla
för de organiska varelsernas geologiska succession bättre öfverensstäm-
ma med den vanliga åsigten om arternas oföränderlighet eller med
åsigten om deras långsamma och gradvisa modifikation genom härstamn-
ing och naturligt urval.
Nya arter hafva uppträdt mycket långsamt både till lands och
vatten. Lyell har visat att det näppeligen är möjligt att bestrida
klarheten i de bevis härför som de tertiära lagren innehålla, och
hvarje år sträfvar att fylla luckorna emellan lagren och göra pro-
333
centförhållandet emellan förgångna och nya former mera graderadt.
I några af de nyaste bäddarna, ehuru äfven de otvifvelaktigt af hög
ålder, beräknade efter år, äro blott en eller två arter utdöda och
blott en eller två nya, hvilka hafva uppträdt för första gången antin-
gen der på platsen eller så vidt vi känna på jordytan. De sekundära
formationerna äro mera brutna; men såsom Bronn har anmärkt, har
hvarken uppträdandet eller försvinnandet af dess många arter in-
bäddade i samma formation inträffat samtidigt.
Arter af olika slägten och klasser hafva icke förändrats i samma
förhållande eller i samma grad. I de äldre tertiära bäddarna kunna
ännu några få nu lefvande snäckor finnas midt ibland en mängd ut-
döda former. Falconer har gifvit ett slående exempel på ett likartadt
faktum, nämligen en ännu lefvande krokodilart, som finnes blandad
med många utdöda däggdjur och reptilier i de subhimalayiska lagren.
Den siluriska Lingula skiljer sig obetydligt från de nu lefvande arter-
na af detta slägte, hvaremot de flesta af de andra siluriska mollusker-
na och alla krustaceer hafva i hög grad förändrats. Landets alster
synas undergå förändringar i en hastigare progression än hafvets,
hvarpå ett slående exempel nyligen iakttagits i Schweitz. Det finnes
skäl för det antagandet, att organismer som stå högt i skalan förän-
dras hastigare än de lägre stående, ehuru undantag gifvas från denna
regel. Graden af förändring af organismer är enligt Pictet icke den-
samma i hvarje successiv så kallad formation. Om vi likväl jemföra
några af de mest sammanhängande formationer, skola vi finna att
alla arterna hafva undergått någon förändring. Om en art en gång
har försvunnit från jordytan, hafva vi intet skäl att tro att samma
form åter kommer att uppträda. Det kraftigaste skenbara undantag
från denna regel är Barrande’s så kallade ”kolonier”, som under en
period intränga midt i en äldre formation, och sålunda tillåta den
förr existerande faunan att återuppträda; men Lyells förklaring, att
de äro fall af tillfällig flyttning från en skild geografisk provins, synes
mig fullt tillfredsställande.
Alla dessa förhållanden öfverensstämma väl med vår teori, som
icke innefattar någon oföränderlig lag om utveckling, som har till
följd att alla invånarne på en yta förändras hastigt eller samtidigt
eller i lika grad. Modifikationsprocessen måste vara långsam och bör
i allmänhet angripa blott ett fåtal arter på samma gång, ty hvarje
arts föränderlighet är fullkomligt oberoende af alla andra arters. Om
dessa variationer eller individuela afvikelser samlas genom naturligt
urval i större eller mindre grad, på detta sätt förorsakande en större
eller mindre grad af permanent modifikation, det beror på mån-
ga invecklade förhållanden, — på variationernas nytta, på den fria
kroaseringen, på traktens långsamt föränderliga fysiska förhållan-
den, på nya kolonisters inflyttningar och på beskaffenheten af de
andra inbyggarna, med hvilka de varierande arterna komma i täflan.
Det är derföre ingalunda öfverraskande, att en art bibehåller sam-
ma identiska form mycket längre än en annan, eller att den, om den
förändras, modifieras i mindre grad. Vi finna likartade förhållanden
emellan invånarna i skilda distrikt; landsnäckorna och skalbaggar-
na på Madeira skilja sig till exempel betydligt från deras närmaste
slägtingar på Europas fastland, under det hafssnäckorna och fåglar-
na hafva blifvit oförändrade. Vi kunna måhända förstå den skenbart
hastigare proportionen af förändring hos landdjur och högre organis-
erade alster i jemförelse med hafsdjur och lägre organiserade varelser,
om vi fästa afseende vid de mera invecklade förhållandena emellan
de högre organiserade varelserna och deras organiska och oorganiska
lefnadsvilkor, som vi utvecklat i ett föregående kapitel. Då många af
invånarna på en yta hafva blifvit modifierade och förädlade, kunna
vi enligt grundsatsen om kampen för tillvaron och de vigtiga förhål-
landena emellan organismerna i denna kamp inse, att en form som
icke blifver i någon mån modifierad och förädlad går sin undergång
till mötes. Vi inse deraf hvarföre alla arter i en trakt till slut blifva
modifierade (om vi taga tillräckligt lång tidrymd), ty eljest skulle de
snart dö ut.
Hos medlemmar af samma klass bör graden af förändring under
långa och lika tidrymder öfverhufvudtaget vara nästan densamma,
men då samlandet af formationer, rika på fossilier och af lång varak-
tighet, beror derpå att stora massor af sediment blifvit aflagrade på
sjunkande ytor, hafva våra formationer nästan nödvändigt bildats på
vidsträckta tidrymder med oregelbundna afbrott, och följaktligen är
graden af förändring som de i på hvarandra följande lager inbäddade
fossilierna visar icke lika. Hvarje formation betecknar enligt denna
åsigt icke en ny och fullständig skapelseakt, utan blott en tillfällig
scen tagen nästan på slump i ett långsamt försiggående drama.
Vi kunna tydligen inse, hvarföre en art som en gång gått förlorad
icke vidare bör uppträda, äfven om samma lifsvilkor, organiska eller
oorganiska skulle återkomma. Ty ehuru ättlingarna af en art kunna
vara lämpade (och otvifvelaktigt har detta händt i otaliga fall) att
intaga en annan arts plats i naturens hushållning, och på detta sätt
ersätta den, så böra dock icke de två formerna, den gamla och den
nya, vara identiskt lika, ty båda skola helt säkert ärfva afvikande
karakterer från sina skilda stamfäder, och organismer som redan äro
skilda variera på olika vis. Det vore till exempel möjligt, om alla
våra påfågeldufvor dogo ut, att amatören kunde bilda en ny ras som
svårligen kunde skiljas från den nuvarande stammen; men om stam-
fadern klippdufvan likaledes vore utdöd, och i naturtillståndet hafva
vi all anledning att tro att stamformer i allmänhet utträngas och
ersättas af sina modifierade ättlingar, är det otroligt att en påfågel-
dufva, identisk med den nu existerande rasen, skulle bildas från en
annan dufart, eller ens från en annan väl utbildad ras af tama duf-
van, ty de successiva variationerna skulle helt säkert vara till en viss
grad skiljaktiga och den nybildade varieteten skulle sannolikt ärfva
från sin stamfader några karakteristiska afvikelser.
Artgrupper, det är slägten och familjer, följa samma allmänna
reglor i sitt uppträdande och försvinnande som enstaka arter, förän-
dra sig mer eller mindre hastigt och i högre eller mindre grad. Om
en grupp en gång dött ut, uppträder den aldrig mer, det är, dess
tillvaro är kontinuerlig, så länge den räcker. Jag vet väl, att det
finnes några skenbara undantag från denna regel, men undantagen
äro märkvärdigt få, så få att E. Forbes, Pictet och Woodward (ehuru
alla motståndare till mina åsigter) medgifva dess sanning, och regeln
är i full öfverensstämmelse med min teori. Ty alla arter af samma
grupp, huru länge den än har egt bestånd, äro modifierade ättlingar
af hvarandra och af någon gemensam stamfader. Hos slägtet Lingula
måste till exempel de arter som successivt uppträdt i alla perioder
hafva varit förenade genom en oafbruten serie af generationer från
det understa siluriska lagret till närvarande tid.
Vi hafva sett i föregående kapitlet att många arter af en grupp
stundom falskeligen synas hafva uppträdt plötsligt i massa, och jag
har försökt att gifva en förklaring öfver detta förhållande, som om
det vore sant skulle vara särdeles olycksbringande för min teori. Men
sådana fall äro helt säkert undantagsfall, och den allmänna regeln
är ett gradvist tilltagande i antal, till dess gruppen nått sitt maxi-
mum, och derefter förr eller senare ett gradvist aftagande. Om an-
talet arter som innefattas i ett slägte eller antalet slägten i en familj
föreställes genom en vertikal linie af vexlande tjocklek, uppstigande
genom de successiva geologiska formationerna i hvilka arterna äro
funna, synes linien begynna i dess nedre ända icke i en skarp spets
utan afbruten; den tilltager sedan småningom i tjocklek uppåt, of-
ta under en viss utsträckning oförändrad, och afsmalnar slutligen i
de öfre lagren, utmärkande arternas aftagande och slutliga försvin-
nande. Denna gradvisa tillökning i en grupps artantal är i full öfv-
erensstämmelse med teorien, ty arterna af samma slägte och slägtena
af samma familj kunna förökas blott långsamt och gradvis; modi-
fikationsprocessen och bildandet af ett antal beslägtade former är
nödvändigt en långsam och småningom skeende process, i det en art
först gifver upphof till två eller tre varieteter, dessa blifva långsamt
förvandlade till arter, som i sin ordning genom lika långsamma steg
lemna andra varieteter och arter och så vidare likasom grenar från
en stor stam, till dess gruppen hunnit sin storlek.
Arters undergång.
Vi hafva hittills blott tillfälligtvis talat om arters och artgruppers
försvinnande. Enligt teorien om naturligt urval äro gamla formers
utslocknande och produktionen af nya och förädlade former nära
förbundna med hvarandra. De gamla åsigterna att alla jordens in-
vånare blifvit bortsopade genom revolutioner under successiva pe-
rioder hafva blifvit uppgifna äfven af sådana geologer, såsom Elie
de Beaumont, Murchison, Barrande, m. fl. hvilkas allmänna åsigter
naturligen borde föra dem till sådana slutsatser. Tvärtom hafva vi
från studiet af de tertiära formationerna allt skäl att tro, att arter
och grupper af arter gradvis försvinna, den ena efter den andra, först
från en fläck, sedan från en annan och slutligen från jorden. I några
få fall kan likväl denna utrotningsprocess hafva gått mycket hastigt,
såsom vid genombrytandet af ett näs och den deraf följande inva-
sionen af en mängd nya invånare i en närgränsande sjö, eller genom
sänkningen af en ö. Både enstaka arter och hela artgrupper lefva un-
der mycket olika långa perioder; några grupper hafva såsom vi hafva
sett räckt ifrån lifvets första kända gryning ända till nuvarande tid,
några hafva försvunnit redan före slutet af den palæozoiska perioden.
Inga oföränderliga lagar synas reglera den tidslängd under hvilken
en enstaka art eller en artgrupp kan ega bestånd. Vi hafva skäl att
tro, att en artgrupps undergång i allmänhet är en långsammare pro-
cess än dess bildning; om dess uppträdande och försvinnande såsom
förut betecknas med en vertikal linie af olika tjocklek, befinnes linien
afsmalna mera långsamt emot sin öfre ända, som betecknar utrot-
ningsprocessen, än i sin nedre del, som utmärker gruppens uppkomst
och den tidiga förökningen i arternas antal. I några fall har likväl
hela gruppers utslocknande varit märkvärdigt hastigt, såsom am-
moniternas utslocknande emot slutet af den sekundära perioden.
Utslocknandet af arterna har varit insvept i den mest oförtjen-
ta hemlighet. Några författare hafva till och med antagit, att lika-
som individen har en bestämd lifslängd, så hafva äfven arterna en
bestämd varaktighet. Ingen kan mer än jag hafva förundrat sig öfver
arternas undergång. Då jag i La Plata fann en hästtand inbäddad
ibland qvarlefvor af Mastodon, Megatherium, Toxodon och andra ut-
döda vidunder, hvilka alla existerade samtidigt med ännu lefvande
snäckor i en mycket aflägsen geologisk period, var jag full af förvån-
ing, ty då jag såg att hästen efter dess införande af spaniorerna i
Sydamerika har spridt sig i vildt tillstånd öfver hela trakten och
har förökat sitt antal i ojemförlig proportion, frågade jag mig, hvad
som kunde hafva så nyligen tillintetgjort den fordna hästen under
lifsvilkor som syntes så gynsamma. Men min förvåning var grundlös.
Professor Owen har visat, att tanden tillhörde en utdöd art, ehuru
den var så lik den nu lefvande hästens. Om denna häst ännu lefvat
men i någon mån sällsynt, skulle ingen naturhistoriker känt sig det
minsta öfverraskad af dess sällsynthet, ty sällsynthet är en egenskap,
som tillhör ett stort antal arter af alla klasser i alla länder. Om vi
fråga oss hvarföre den ena eller den andra arten är sällsynt, svara
vi att det är något ofördelaktigt i dess lifsvilkor, men hvad detta
något är, kunna vi knappt någonsin uppgifva. Med det antagandet
att den fossila hästen ännu existerade såsom en sällsynt art, kun-
na vi hafva antagit för säkert af analogier från alla andra däggdjur,
äfven elefanten, som så långsamt förökar sig, och från den tama
hästens naturalisation i Sydamerika, att den inom få år skulle haf-
va befolkat hela kontinenten. Men vi skulle icke kunna säga, hvilka
ogynsamma förhållanden förhindrade dess förökning, antingen ett
eller flera, eller på hvilken period af hästens lif eller i hvad grad
de verkade. Om förhållandena fortfarande men långsamt blifvit allt
mindre och mindre gynsamma, skulle vi helt säkert icke hafva märkt
detta förhållande, och dock skulle den fossila hästen blifvit allt mer
och mer sällsynt och slutligen dött ut, under det dess plats intagits
af någon lyckligare medtäflare.
Det är alltid särdeles svårt att ihågkomma, att hvarje varelses
förökning beständigt motverkas af omärkliga fiendtliga inflytelser,
och att dessa samma omärkliga inflytelser äro fullt tillräckliga att
göra en art sällsynt och slutligen utrota den. Detta ämne är så litet
kändt, att jag upprepade gånger hört personer uttala sin förvån-
ing öfver att sådana vidunder som Mastodon och den äldre Di-
nosaurus hafva dött ut, liksom om blott en kroppslig styrka gåfve
segern i kampen för tillvaron. Blotta storleken deremot kan i många
fall, såsom Owen anmärkt, förorsaka en hastigare utrotning, då den
kräfver en större tillgång på föda. Förrän menniskan bebodde Indien
och Afrika, måste någon orsak hafva motverkat den lefvande elefan-
tens förökning. En särdeles tillförlitlig auktoritet, dr Falconer, tror,
att insekterna, genom att oupphörligt oroa och försvaga elefanten
i Indien, förhindra dess förökning, och till samma åsigt kom Bruce
angående den afrikanska elefanten i Abyssinien. Säkert är, att insek-
ter och blodsugande flädermöss inverka på de större naturaliserade
däggdjurens tillvaro i flera delar af Sydamerika.
Vi se i många fall i de nyare tertiära formationerna, att sällsyn-
thet föregår utslocknande; och så har äfven förloppet varit för de djur
som antingen lokalt eller helt och hållet blifvit utrotade genom men-
niskans åtgörande. Jag upprepar hvad jag sade år 1845: att medgif-
va, att arter i allmänhet blifva sällsyntare innan de utrotas, att icke
förvånas öfver en arts sällsynthet och dock finna det besynnerligt
om arten upphör att existera, det är fullkomligt detsamma som att
medgifva att sjukdom hos individen är en förelöpare till döden, att
icke öfverraskas af en sjukdom och dock, om den sjuka dör, förvånas
och misstänka att han dog någon vådadöd.
Teorien om det naturliga urvalet är grundad på den åsigten, att
hvarje ny varietet, och slutligen hvarje ny art bildas och bibehålles
derigenom att den har någon fördel öfver dem med hvilka den kom-
mer i täflan, och den följande utrotningen af de mindre väl utrustade
formerna följer deraf nästan oundvikligt. Det är samma förhållande
med våra kulturalster; då en ny och något förädlad varietet upp-
kommit, uttränger den först de mindre förädlade varieteterna i det
närmaste grannskapet; då den nått en högre grad af förädling flyttas
den vida omkring likt vår korthornsboskap och intager andra rasers
plats i andra trakter. Uppträdandet af nya former och försvinnandet
af de gamla, vare sig naturliga eller med konst bildade, äro oskiljak-
tigt förenade med hvarandra. I frodiga grupper har antalet af nya
specifika former som uppkommit på en gifven tid sannolikt under
några perioder varit större än antalet gamla specifika former som
dött ut; men vi veta, att arterna icke hafva förökats oändligt åtmin-
stone under de senare geologiska epokerna, så att vi kunna tro, om
vi betrakta de senare tiderna, att bildandet af nya former har haft
till följd försvinnandet af ungefär lika många gamla former.
Täflan bör i allmänhet såsom vi förut hafva utvecklat och belyst
med exempel vara strängast emellan de former som mest likna hvar-
andra i alla hänseenden. De förädlade och modifierade ättlingarna
af en art böra derföre i allmänhet utrota stamarten, och om många
nya former hafva utvecklats från samma art, äro de närmaste slägtin-
garna till denna art, det vill säga andra arter af samma slägte, de
närmaste offren. Följaktligen bör såsom jag tror ett antal nya arter
som härstamma från en art, det är ett nytt slägte, uttränga ett gam-
malt slägte af samma familj. Men det måste ofta hafva händt, att
en ny art tillhörande en viss grupp har gripit in på det område som
tillhörde en art af en annan grupp och på detta sätt orsakat dess
undergång. Om många beslägtade former utvecklas från den lyckli-
ga inkräktaren, måste många andra vika tillbaka från sina platser,
och i allmänhet de beslägtade formerna, som lida af någon gemen-
samt ärfd underlägsenhet. Men vare sig det är arter af samma eller
af skilda klasser som hafva vikit tillbaka för andra modifierade och
förädlade arter, några få af de svagare kunna ofta skyddas under
en lång tid deraf att de äro lämpade för något särskildt lefnadssätt
eller deraf att de bebo något aflägset eller isoleradt område, der de
undgått en svårare täflan. I de australiska hafven lefva till exempel
ännu några arter af Trigonia, ett stort snäckslägte i de sekundära
formationerna, och några få medlemmar af den stora och nästan
utdöda fiskgruppen ganoiderna bebo ännu våra insjöar. Den totala
utrotningen af en grupp är derföre i allmänhet såsom vi hafva sett
en långsammare process än dess bildning.
Med afseende på det plötsliga försvinnandet af hela familjer eller
ordningar såsom trilobiterna vid slutet af den palæozoiska perio-
den och ammoniterna vid slutet af den sekundära perioden måste vi
komma ihåg hvad som redan blifvit sagdt om de sannolikt ofantli-
ga tidrymder som förflutit emellan våra formationer; och på dessa
mellantider kan ett långsamt försvinnande försiggått. Dessutom, om
vid en hastig inflyttning eller ovanligt rask utveckling många arter
af en ny grupp hafva tagit i besittning ett område, böra många af
de äldre arterna dö ut i motsvarande grad, och de sålunda utgående
formerna äro vanligen beslägtade, ty de ega gemensamt samma un-
derlägsenhet.
Det sätt hvarpå enstaka arter och hela artgrupper dö ut öfv-
erensstämmer väl med teorien om det naturliga urvalet. Vi böra icke
förundra oss öfver denna utrotning; om vi måste undra, så må det
vara öfver vår egen förmätenhet att för ett ögonblick föreställa oss,
att vi begripa de många invecklade förhållanden hvarpå hvarje arts
existens beror. Om vi ett ögonblick glömma, att hvarje art sträfvar
att föröka sig oändligt, och att vissa hinder alltid äro verksamma,
ehuru sällan för oss märkbara, blir hela naturens ekonomi ytterligt
dunkel. När vi någonsin kunna säga med bestämdhet, hvarföre den
ena arten är rikare på individer än den andra, hvarföre den ena kan
naturaliseras i ett gifvet land och icke en annan, då, och icke förr än
då kunna vi med rätta förvåna oss öfver att vi icke kunna förklara
en särskild art eller artgrupps undergång.
Om lifsformernas samtidiga vexling öfver hela jorden.
Svårligen är någon palæontologisk upptäckt mera öfverraskande än
det förhållande att lifsformerna vexla nästan samtidigt öfver hela jor-
den. Sålunda kan vår europeiska kritaformation igenkännas i många
skilda delar af jorden under de mest olika klimat, der ej ett spår
af kritan sjelf kan finnas, nämligen i Nordamerika, i det tropiska
Sydamerika, på Eldslandet, vid Goda Hoppsudden och på indiska
halfön. På dessa skilda punkter förete nämligen de organiska qvar-
lefvorna i vissa lager en omisskännelig likhet med dem som finnas i
kritan. Visserligen påträffas icke samma arter, ty i några fall är icke
en enda art identiskt densamma, men de höra till samma familjer och
slägten och slägtafdelningar och visa stundom likartade karakterer i
de mest obetydliga punkter, såsom blott vid den ytliga skulpturen.
Vidare påträffas andra former, som icke finnas i den europeiska kri-
tan, men i formationerna deröfver och derunder, i samma ordning
i dessa skilda verldsdelar. I flera successiva palæozoiska formationer
i Ryssland, Vestra Europa och Nordamerika hafva flera iakttagare
anmärkt samma parallelism emellan lifsformerna och enligt Lyell är
detta förhållandet med flera europeiska och nordamerikanska afla-
gringar. Äfven om vi afse från de få fossila arter som äro gemensam-
ma för gamla och nya verlden, är den allmänna parallelismen ännu
tydlig emellan de successiva lefvande formerna i de palæozoiska och
tertiära lagren och de olika formationerna kunna utan svårighet jem-
föras med hvarandra.
Dessa iakttagelser röra likväl jordens hafsinvånare; vi hafva icke
tillräckliga data att bedöma om landets och insjöarnas produkter på
skilda trakter förändras på samma parallela vis. Vi kunna betvifla
det; om Megatherium, Mylodon, Macrauchenia och Toxodon hade
förts från La Plata till Europa utan någon upplysning om deras geol-
ogiska läge, skulle ingen hafva anat att de lefvat samtidigt med haf-
ssnäckor som ännu lefva; men då dessa besynnerliga vidunder lefde
tillsammans med Mastodon och häst, kunna vi åtminstone antaga
att de lefvat under en af de senare tertiära perioderna.
Då vi säga, att de marina formerna hafva förändrats samtidigt
öfver hela jorden, får man icke antaga, att detta uttryck gäller sam-
ma tusental eller tiotusental år eller ens att det har en mycket sträng
geologisk betydelse; ty om alla de nu i Europa lefvande hafsformer
och alla som lefde i Europa under pleistocenperioden (en mycket
aflägsen period, beräknad efter år, innefattande hela istiden) jem-
fördes med de nu i Sydamerika och Australien lefvande, skulle näp-
peligen den skickligaste naturhistoriker vara i stånd att säga, antin-
gen de närvarande eller de pleistocena invånarna i Europa mest lik-
nade den södra hemisferens bebyggare. Flera kompetenta iakttagare
påstå till exempel, att de nu existerande produktionerna i Förenta
Staterna äro mera beslägtade med dem som lefde i Europa under vis-
sa sena tertiära perioder än med de nuvarande invånarna i Europa;
och om så är förhållandet är det tydligt att fossilförande lager som
nu afsättas på Nordamerikas kuster hädanefter komma att ställas i
jembredd med något äldre europeiska lager. Om vi se framåt till en
aflägsen framtida epok, kunna vi icke destomindre hysa föga tvifvel
om att alla de mera moderna marina formationerna, de öfre plioce-
na, pleistocena och de nyaste lagren i Europa, Nord- och Sydamerika
och Australien skola betraktas såsom samtidiga i geologisk mening,
derföre att de innehålla till en viss grad beslägtade organiska qvar-
lefvor och icke de former som finnas blott i de äldre underliggande
aflagringarna.
Det förhållandet att de organiska formerna vexla samtidigt i of-
van anförda vidsträckta mening i olika delar af jorden har i hög grad
öfverraskat några utmärkta iakttagare, de Verneuil och d’Archiac.
Sedan de anfört parallelismen emellan de palæozoiska organiska for-
merna i olika delar af Europa, tillägga de: ”Om vi rikta vår upp-
märksamhet på Nordamerika och der upptäcka en serie af analoga
företeelser, synes det säkert, att alla dessa arternas modifikationer,
deras utslocknande, och införandet af nya icke kan bero på blotta
förändringar i hafsströmmar eller andra mer eller mindre lokala och
temporära orsaker, utan på allmänna lagar som regera hela djur-
riket”. Äfven Barrande har gjort liknande iakttagelser med samma
påföljd. Det är i sjelfva verket alldeles onyttigt att betrakta haf-
sströmmar, klimat eller andra förhållanden såsom orsak till dessa
stora förändringar i de organiska formerna öfver jordytan under de
mest olika klimat. Vi måste såsom Barrande anmärkt, söka någon
särskild lag. Vi skola inse detta tydligare då vi behandla de organiska
varelsernas nuvarande utbredning, och finna huru ringa förhållandet
är emellan olika trakters fysiska förhållanden och beskaffenheten af
dess invånare.
Detta stora faktum, de organiska formernas parallela succession
öfver hela jorden, är förklarligt med teorien om det naturliga urvalet.
Nya arter bildas derigenom att de hafva något företräde framför an-
dra äldre former, och de former som redan äro dominerande eller
hafva något företräde öfver andra former i sitt eget land skulle vara
mest i stånd att alstra det största antalet nya varieteter eller beg-
ynnande arter. Vi hafva tydliga bevis härpå deruti att de växter
som äro dominerande, det är de som äro allmännast och hafva störs-
ta spridningen, alstra största antalet nya varieteter. Det är äfven
naturligt att de dominerande, varierande arterna med stor spridning,
hvilka redan hafva till en viss utsträckning inkräktat på andra arters
område, skola vara de, som hafva största utsigten att sprida sig än-
nu mera och i nya områden gifva upphof till andra nya varieteter
och arter. Spridningsprocessen är ofta mycket långsam beroende
på klimatiska och geografiska förändringar, sällsamma tillfälligheter
och nya arters gradvisa acklimatisering i de olika klimat de måste
passera, men under tidernas lopp lyckas i allmänhet de dominerande
formerna att sprida sig och vinna slutligen öfverhand. Spridningen
är sannolikt långsammare för landinvånare i skilda kontinenter än
för hafsinvånarna i ett sammanhängande haf. Vi kunna derföre vän-
ta att finna, såsom vi också göra, en mindre grad af parallelism i
successionen af landets produktioner än i hafvets.
Den parallela och i en vidsträckt mening samtidiga successio-
nen af samma organiska former öfver hela jorden synes mig således
väl öfverensstämma med den grundsatsen, att nya arter bildats af
dominerande arter som sprida sig vidsträckt och variera; de på det-
ta sätt bildade nya arterna blifva sjelfva dominerande på den grund
att de hafva haft någon fördel öfver deras redan förut dominerande
stamfäder likasom öfver andra arter, och sprida sig i sin ordning,
variera och bilda nya former. De gamla formerna som besegras och
vika undan för de nya segrande formerna äro i allmänhet förenade i
grupper, emedan de gemensamt ärft någon underlägsenhet; och der-
före då nya och förädlade grupper sprida sig öfver jorden, försvin-
na gamla grupper och formernas succession sträfvar öfverallt efter
motsvarighet både i deras första uppträdande och slutliga försvin-
nande.
Det är ett annat anmärkningsvärdt förhållande, som står i sam-
manhang med detta ämne. Jag har angifvit skälen för min åsigt, att
de flesta af våra på fossilier rika stora formationer aflagrats under en
sänkningsperiod; och att mellantider af lång varaktighet, saknande
fossilier egde rum under de perioder då hafsbotten var antingen stil-
lastående eller stadd i höjning, och likaledes om sediment icke sam-
lades tillräckligt hastigt för att begrafva och skydda de organiska
qvarlefvorna. Under dessa långa och fattiga mellantider antager jag
att invånarna i hvarje område undergingo en ansenlig grad af förän-
dring och utrotning och att flyttningen var stor från andra delar
af jorden. Då vi hafva skäl att tro, att stora ytor äro underkastade
samma rörelse, är det sannolikt att fullkomligt samtidiga formation-
er ofta blifvit samlade öfver mycket vidsträckta ytor i samma delar
af verlden; men vi hafva långt ifrån rätt till den slutsatsen, att detta
oföränderligen varit förhållandet, och att stora ytor oföränderligen
hafva undergått samma rörelse. Om två formationer hafva afsatt sig
i två områden nästan, men icke fullkomligt under samma period,
skulle vi i båda finna samma allmänna succession i de organiska for-
merna af skäl som utvecklats i föregående paragrafer, men arterna
skulle icke vara fullt motsvariga; ty i det ena området skulle tiden
varit litet längre än i det andra för modifikation, utslocknande och
inflyttning.
Jag förmodar, att fall af denna beskaffenhet förekomma i Europa.
Prestwich har i sitt utmärkta arbete öfver de eocena aflagringarna
i England och Frankrike dragit upp en allmän parallel emellan de
successiva lagren i dessa två länder; men då han jemför vissa lager
i England och Frankrike, så ehuru han i båda finner en märkvärdig
öfverensstämmelse i antalet af de arter som höra till samma slägte,
skilja sig dock dessa arter på ett mycket svårförklarligt sätt i be-
traktande af de båda områdenas ringa afstånd, såvida man icke får
antaga, att ett näs skilde två haf som voro samtidigt bebodda af
skilda faunor. Lyell har gjort liknande iakttagelser på några af de
senare tertiära formationerna. Barrande visar också, att det finnes
en öfverraskande allmän parallelism i de successiva siluriska afla-
gringarna i Böhmen och Skandinavien; icke destomindre finner han
en sällsam grad af olikhet i arter. Om de olika formationerna i dessa
trakter icke blifvit afsatta under fullkomligt samma perioder, — om
en formation i en region motsvarar ett tomrum i en annan — och om
i båda områdena arterna hafva fortfarande långsamt förändrats un-
der de olika formationernas bildning och under den långa tiden dem
emellan; i detta fall kunde de olika formationerna i de två region-
erna ordnas på samma sätt i öfverensstämmelse med den allmänna
successionen af organiska former, och ordningen skulle ehuru orätt
synas vara noggrant parallel; icke desto mindre skulle arterna icke
vara fullkomligt desamma i de skenbart motsvariga lagren i de två
områdena.
Om slägtskapen emellan utdöda arter och emellan dem och
de nu lefvande.
Vi skola nu taga i betraktande den ömsesidiga slägtskapen emellan
utdöda former och nu lefvande arter. De tillhöra alla några få stora
klasser och detta förhållande förklaras med ens enligt grundsatsen
om härstamning. Ju äldre en form är, ju mera skiljer den sig i regel
från lefvande former. Men alla utdöda arter kunna, såsom Buck-
land för längesedan yttrade, antingen insättas i ännu existerande
grupper eller emellan dem. Att de utdöda organiska formerna hjel-
pa till att fylla upp luckorna emellan nu lefvande slägten, famil-
jer och ordningar kan icke bestridas. Ty om vi fästa vår uppmärk-
samhet antingen vid de lefvande allena eller blott vid utdöda, är
serien långt mindre fullkomlig än om vi förena båda till ett allmänt
system. Hela sidor skulle kunna fyllas med exempel från Owen, som
visa huru utdöda ryggradsdjur passa in emellan lefvande grupper.
Cuvier uppstälde Ruminantia och Pachydermata såsom två de mest
skilda däggdjursordningar, men Owen har upptäckt så många fossi-
la föreningslänkar, att han måst förändra klassifikationen och ställa
vissa pachydermer i samma underordning som ruminantia: han har
till exempel genom fina gradationer upplöst det skenbart stora mel-
lanrummet emellan svin och kamel. En annan utmärkt palæontolog
Gaudry visar att ganska många af de af honom i Attika upptäck-
ta fossila däggdjuren på det fullkomligaste vis förena nu lefvande
slägten. Äfven det stora mellanrummet emellan fåglar och reptilier
har af prof. Huxley visats delvis uppfyllas på det mest oväntade sätt
genom å ena sidan strutsen och den utdöda Archæopteryx å andra
sidan Compsognathus, en af Dinosaurii, hvilken grupp innefattar de
mest gigantiska af alla landreptilier. Om vi nu taga i betraktande
de ryggradslösa djuren, försäkrar oss Barrande, och en större auk-
toritet kan icke nämnas, att han med hvarje dag lärt att ehuru de
palæozoiska djuren helt säkert kunna upptagas i nu lefvande grup-
per, dessa grupper dock icke voro vid denna period så skilda som de
nu äro.
Några skriftställare hafva uttalat sig emot den åsigten, att en ut-
död art eller artgrupp betraktas såsom mellanform emellan lefvande
arter eller grupper. Om med dessa uttryck menas att en utdöd form
är direkt i alla sina karakterer ett mellanstadium emellan två lef-
vande former, har protesten fullt värde. Men i ett naturligt system
stå helt säkert många utdöda former emellan nu lefvande arter och
några utdöda slägten emellan lefvande slägten, äfven emellan slägten
af skilda familjer. Det naturligaste fallet isynnerhet för mycket skilda
grupper såsom fiskar och reptilier synes vara att om vi till exempel
antaga dem numera vara skilda genom ett dussintal karakterer, de
gamla grupperna äro skilda genom ett mindre antal karakterer, så
att två grupper ehuru äfven förr fullkomligt skilda på denna period
stodo hvarandra närmare än numera.
Det är en allmän tro, att ju äldre en form är, desto mera sträf-
var den att genom sina karakterer förena grupper som nu äro vidt
skilda från hvarandra. Denna åsigt måste otvifvelaktigt inskränkas
till de grupper som under de geologiska periodernas förlopp hafva
undergått stora förändringar, och det skulle vara svårt att bevisa
sanningen af detta påstående, ty hvarje nu och då lefvande djur så-
som Lepidosiren befinnes hafva slägtskap med mycket skilda grup-
per. Om vi dock jemföra de äldre reptilierna och batrachierna, de
äldre fiskarna, de äldre cephalopoderna och de eocena däggdjuren
med de nyare formerna af samma klasser, måste vi medgifva att det
är sanning i den satsen.
Låt oss då se till huru dessa fakta och meningar öfverensstämma
med teorien om härstamning med modifikation. Då ämnet är nå-
got inveckladt måste jag bedja läsaren återgå till schemat i fjerde
kapitlet. Vi kunna antaga att de numererade bokstäfverna föreställa
slägten och de punkterade linierna som divergera från dem, arterna
i hvarje slägte. Schemat är allt för enkelt, allt för få slägten och arter
äro gifna, men det är ovigtigt för oss. De horizontala linierna kun-
na föreställa de geologiska formationerna och alla former under den
öfversta linien betraktas såsom utdöda. De tre nu lefvande slägtena
a14 , p14 , q14 bilda en liten familj; b14 och f14 en beslägtad familj eller
underfamilj, och o14 , e14 och m14 en tredje familj. Dessa tre familjer
tillsammans med de många utdöda slägtena på de olika härstamn-
ingslinierna, som utgå från stamformen (A) bilda en ordning; ty alla
skola hafva ärft någonting gemensamt från sin fordna gemensamma
stamfader. Enligt grundsatsen om en fortsatt sträfvan till karakters-
divergens, som förut illustrerades med detta schema, måste en form
i allmänhet så mycket mer skilja sig från sin gamla stamfar, ju nyare
den är. Derföre kunna vi förstå den regeln, att de äldsta fossilierna
skilja sig mest från de nu lefvande formerna. Vi måste likväl icke
antaga att karaktersdivergensen är en nödvändighet; den beror helt
enkelt derpå, att en art derigenom blir i stånd att intaga många och
skilda platser i naturens ekonomi. Derföre är det möjligt såsom vi
hafva sett i några siluriska former, att en art kan blifva obetydligt
modifierad efter dess obetydligt ändrade lifsvilkor, och dock under en
lång period bibehålla samma allmänna karakterer. Detta betecknas
i figuren genom bokstafven F14 .
Alla de många former, utdöda och nya, som härstamma från A
bilda såsom förut nämdt en ordning; och denna ordning har genom
de fortsatta verkningarna af tillintetgörelse och karaktersdivergens
blifvit delad i flera underfamiljer, af hvilka några antagas hafva dukat
under på olika tider och några lefva qvar intill denna dag.
Om vi betrakta schemat kunna vi se, att om många af de utdöda
formerna, som antagas vara inbäddade i de successiva formationer-
na, upptäcktes på olika punkter långt ned i serien, de tre lefvande
familjerna på den öfversta linien skulle blifva mindre skilda från hvar-
andra. Om till exempel slägtena a1 , a5 , a10 , f8 , m3 , m6 , m9 blefvo
uppgräfda, skulle dessa tre familjer så nära förenas med hvarandra,
att de sannolikt skulle hafva sammanförts i en stor familj, såsom det
har gått med idislarna och vissa pachydermer. Den som icke ville
kalla de utdöda slägtena, som på detta sätt förenade de lefvande
slägtena af tre familjer, för mellanformer i karakter, han skulle haf-
va rätt, ty de äro icke direkt mellanformer utan blott genom en lång
omväg genom många vidt skilda former. Om många utdöda former
skulle upptäckas öfver en af de mellersta horizontala linierna eller
geologiska formationerna — till exempel öfver N:o VI — men ingen
under denna linie, skulle blott två af familjerna (de på venstra sidan,
a14 etc. och b14 etc.) kunna förenas i en, och två familjer skulle stå
qvar, hvilka voro icke mindre skilda från hvarandra än de voro före
fossiliernas upptäckande. Vidare, om de tre familjerna som bildas
af åtta slägten (a14 —m14 ) på öfversta linien antagas skilja sig från
hvarandra i ett halft dussin vigtiga karakterer, skulle de familjer som
vid den med VI betecknade perioden helt säkert hafva skilt sig från
hvarandra genom ett ringare antal karakterer; ty de skulle på detta
tidiga stadium hafva divergerat i mindre grad från sitt gemensam-
ma ursprung. Deraf kommer det att gamla och utdöda former äro
ofta i en viss ringa grad mellanformer i karakterer emellan deras
modifierade afkomlingar eller emellan sina sidoslägtingar.
I naturen blir saken mera invecklad än schemat föreställer, ty
grupperna hafva blifvit talrikare, deras varaktighet har varit ytterligt
olika och de hafva modifierats i olika grad. Då vi ega blott sista voly-
men af det geologiska arkivet, och det i mycket dåligt skick, hafva
vi icke rätt att vänta oss kunna utom i några få fall fylla upp de
vidsträckta luckor i det naturliga systemet och på detta sätt förena
skilda familjer eller ordningar. Allt hvad vi hafva rätt att vänta är
att de grupper, som hafva inom kända geologiska perioder undergått
mycken modifikation, skulle i de äldre formationerna något närma
sig hvarandra, så att de äldre medlemmarna skilja sig mindre från
hvarandra i några af sina karakterer än de nu lefvande medlemmarna
af samma grupper; och enligt våra bästa palæontologers samstäm-
miga bevis är detta ofta förhållandet.
Enligt teorien om härstamning med modifikation förklaras således
på tillfredsställande sätt de stora fakta som röra de utdöda lifs-
formernas slägtskapsförhållanden till hvarandra och till lefvande for-
mer. Och de äro fullkomligt oförklarliga enligt hvarje annan åsigt.
Enligt samma teori är det tydligt att faunan i en stor period af
jordens historia bör vara i sina allmänna karakterer ett mellanstadi-
um emellan den som föregick och den som följde derefter. De arter
som lefde på det sjette stora stadiet i schemat äro de modifierade
ättlingarna af dem som lefde på femte stadiet och stamfäder till
dem som lefde i det sjunde ännu mera modifierade; derföre måste
de i karakterer stå emellan de lefvande formerna ofvan och under.
Vi måste likväl medgifva några föregående formers totala under-
gång och i vissa trakter inflyttning af nya former från andra områ-
den och en hög grad af modifikation under det långa tomrummet
emellan de successiva formationerna. Med dessa medgifvanden är
hvarje geologisk periods fauna otvifvelaktigt i karakterer ett mel-
lanstadium emellan den föregående och den efterföljande faunan.
Jag behöfver blott gifva ett exempel, nämligen det sätt hvarpå fos-
silierna i devoniska systemet, då detta först upptäcktes, med ens af
palæontologer betraktades såsom intermediära i karakterer emellan
fossilierna i de ofvanliggande stenkolsformationerna och det under-
liggande siluriska systemet. Men hvarje fauna är icke nödvändigt
exakt ett mellanstadium, då olika långa tider hafva förflutit emellan
de följande formationerna.
Att vissa slägten göra undantag från denna regel, det är icke nå-
gon verklig invändning emot sanningen af det påstående, att hvarje
periods fauna såsom ett helt är nästan intermediär i karakter emel-
lan den föregående och den efterföljande faunan. Mastadonter och
elefanter anordnade af Falconer i två serier först efter deras slägt-
skapsförhållanden och sedan efter deras period öfverensstämma icke
i dessa serier. Den i karakter yttersta arten är icke den äldsta eller
yngsta; ej heller äro de som äro mellanformer i karakter intermediära
i tid. Men om vi för ett ögonblick antaga i detta och andra fall, att
vår kännedom om artens första uppträdande och försvinnande vore
fullkomlig, hafva vi intet skäl att antaga, att former som sedermera
alstrades nödvändigt räckte motsvarande lång tid: en mycket gam-
mal form kunde tillfälligtvis räcka mycket längre än en form som
sedermera uppkom, särskildt af landets alster som bebo skilda dis-
trikt. Må vi jemföra små ting med stora: om de förnämsta lefvande
och utdöda raser af tamdufvan anordnades i en serie så väl ske kan
efter slägtskap skulle denna anordning icke öfverensstämma med en
serie uppstäld efter tiden för deras bildning och ännu mindre med
en serie efter tiden för deras undergång; ty stamfadern, klippdufvan,
lefver ännu, och många varieteter emellan klippdufvan och brefduf-
van hafva dött ut; och brefdufvor som visa en ytterlighet i den vigtiga
karakteren, en lång näbb, hafva uppkommit förr än de kortnäbbade
tumletterna, hvilka i detta hänseende stå vid motsatta ändan af se-
rien.
I nära sammanhang med denna sats, att de organiska qvarlefvor-
na från en intermediär formation äro till en viss grad mellanformer i
karakter, står det faktum som alla palæontologer framhålla, att fos-
silier från två efter hvarandra följande formationer äro vida närmare
beslägtade än fossilier från två aflägsna perioder. Pictet anför ett väl
kändt exempel, den allmänna likheten af de organiska qvarlefvorna
från flera stadier af kritaformationen, ehuru arterna äro skilda i hvar-
je lager. Detta faktum allena tyckes genom sin allmännelighet hafva
rubbat professor Pictet i sin tro på arternas oföränderlighet. Han
som är så förtrogen med de lefvande arternas fördelning öfver jordy-
tan vill icke försöka förklara den stora likheten emellan skilda arter i
nära på hvarandra följande formationer dermed att de fysiska förhål-
landena på de gamla områdena förblifvit oförändrade. Vi få komma
ihåg, att de lefvande formerna, åtminstone de som bebo hafvet, haf-
va förändrats nästan samtidigt öfver hela jordytan och följaktligen
under de mest skilda klimat och förhållanden. Vi böra observera de
talrika vexlingarna i klimat under den pleistocena perioden, som in-
nefattar hela istiden, och anmärka huru litet artformerna som bebo
hafvet hafva deraf rönt något inflytande.
Enligt teorien om härstamning visas lätt fulla betydelsen deraf
att de fossila qvarlefvorna från tätt efter hvarandra följande for-
mationer äro nära beslägtade ehuru ansedda såsom skilda arter. Då
bildandet af hvarje formation ofta har blifvit afbruten och långa tom-
rum finnas emellan de successiva formationerna, böra vi icke vänta
oss att finna, såsom jag försökt visa i sista kapitlet, i en eller två
formationer alla de intermediära varieteterna emellan arterna som
uppträdde vid början och slutet af dessa perioder, men vi böra finna
efter mellantider, mycket långa om de beräknas efter år, men blott
måttligt långa efter geologisk beräkning, beslägtade former eller så-
som de af några hafva kallats representerande arter, och dessa finna
vi helt säkert. Vi finna i korthet sagdt så tydliga bevis på långsam
och knappt märkbar förändring af artformer, som vi hafva rätt att
vänta.
Om graden af utveckling hos de gamla formerna jemförda
med de lefvande.
Vi hafva sett i fjerde kapitlet att graden af organernas differentiering
och specialisering hos alla organiska varelser i mogen ålder är den
bästa hittills funna måttstocken på graden af fulländning. Vi hafva
också sett, att då delarnas och organernas specialisering är en fördel
för hvarje varelse, så sträfvar det naturliga urvalet att göra hvarje
varelses organisation mera specialiserad och fullkomlig och i denna
mening högre, ehuru det dock kan lemna många varelser med enkla
och oförädlade bildningar lämpliga för enklare lifsvilkor, och i några
fall torde det naturliga urvalet äfven degradera eller förenkla organ-
isationen och dock lemna sådana degraderade varelser i ett tillstånd
som gör dem lämpliga för sitt nya lefnadssätt. På ett annat och
mera allmänt sätt blifva nya arter öfverlägsna sina föregångare, ty
de måste i kampen för tillvaron besegra alla de äldre formerna med
hvilka de komma i täflan. Vi kunna derföre antaga, att om under ett
nästan lika klimat de eocena invånarna på jorden kunde bringas i
täflan med de nu lefvande, skulle de förra besegras och utrotas af de
senare, liksom de sekundära af de eocena och de palæozoiska af de
sekundära formerna. Genom detta bevis på seger i kampen för till-
varon, äfvensom enligt måttstocken, organernas specialisering, borde
nya former enligt teorien för naturligt urval stå högre än de gam-
la formerna. Är detta fallet? Ett stort flertal palæontologer skulle
besvara frågan med ja och jag antager att svaret måste medgifvas
vara riktigt ehuru svårt att fullkomligt bevisa.
Det är icke någon kraftig invändning mot denna slutsats, att vis-
sa brachiopoder hafva blifvit blott obetydligt modifierade från en
ytterligt aflägsen geologisk period. Ej heller är det något oöfvervin-
neligt inkast att foraminifererna icke hafva, såsom Carpenter framhåller,
fortskridit i organisation sedan den laurentiska perioden; ty några
organismer måste hafva qvarstått lämpade för enkla lefnadsvilkor,
och hvilka voro bättre lämpade derför än dessa lågt organiserade pro-
tozoer? Det är icke heller någon svår invändning som prof. Phillips
framhåller, att insjösnäckorna hafva förblifvit nästan oförändrade
från tiden för deras första uppträdande intill denna dag; ty dessa
snäckor hafva haft att utstå en vida mindre sträng kamp än de mol-
lusker som bebo öppna hafvet med dess otaliga inbyggare. Sådana
invändningar som de ofvanstående skulle vara olycksbringande för
hvarje åsigt som innnefattar fortskridande i organisation såsom en
nödvändighet. De skulle äfven vara farliga för min teori om foraminifer-
erna kunde bevisas hafva uppträdt först under den laurentiska pe-
rioden eller brachiopoderna först under den cambriska formationen,
ty i detta fall skulle de icke hafva haft tid att uppnå den ståndpunkt
de då innehade. Då formerna en gång hafva kommit till en viss grad
af utveckling, finnes ingen nödvändighet i det naturliga urvalet för
deras fortgående utveckling, ehuru de under hvarje successiv peri-
od måste undergå små förändringar för att kunna bibehålla sina
platser under förändrade lefnadsförhållanden. Alla sådana invänd-
ningar stranda på den frågan, om vi verkligen känna huru gammal
verlden är och på hvad period de olika lifsformerna uppträdde, och
derom kunna meningarna vara delade.
Frågan huruvida organisationen på det hela taget har gått framåt
är i många hänseenden svår att lösa. Den geologiska urkunden, på al-
la tider ofullständig, sträcker sig icke långt nog tillbaka som jag tror
för att med obestridlig klarhet bevisa, att inom jordens kända histo-
ria organisationen gått synnerligen framåt. Äfven i närvarande tid,
då vi betrakta medlemmar af samma klass, stämma naturforskar-
na icke öfverens hvilka former böra anses för de högsta; några anse
till exempel Selachii eller hajarna för de högsta fiskarna på grund
af deras slägtskap med reptilierna i några vigtiga delar, andra anse
Teleostei, benfiskarna, för de högsta. Ganoiderna stå midt emellan
selachier och benfiskar, de senare äro för det närvarande vida öfver-
lägsna i antal, men fordom existerade endast ganoider och selachier
och i detta fall kan man säga att fiskarna hafva gått framåt eller
tillbaka i organisation allt efter den måttstock man väljer. Att försö-
ka jemföra i detta hänseende former af olika typer synes hopplöst,
hvem kan afgöra om en bläckfisk är högre än ett bi — denna insekt
som von Baer ansåg vara ”i sjelfva verket högre organiserad än en
fisk, ehuru efter en annan typ?” I den invecklade kampen för till-
varon är det troligt att krustaceerna, som icke stå mycket högt i sin
egen klass, kunna besegra cephalopoder, de högsta bland blötdjuren,
och sådana krustaceer skulle stå mycket högt ibland de ryggradslösa
djuren, om de bedömdes efter det mest afgörande af alla kriterier,
kampen för tillvaron. Afsedt från dessa svårigheter att afgöra hvil-
ka former äro de mest framskridna i organisation böra vi icke blott
jemföra de högsta lemmarna af en klass på två perioder — ehuru
detta otvifvelaktigt är ett och kanhända det vigtigaste element vid
afvägningen — utan vi böra jemföra alla medlemmarna, höga och
låga vid de två perioderna. Vid en uråldrig tidpunkt svärmade de
högsta mollusker, cephalopoder och brachiopoder omkring i riklig
mängd, i närvarande tid äro båda ordningarna i hög grad reducer-
ade, under det andra ordningar, intermediära i organisation hafva
rikligen tilltagit; följaktligen antaga några vetenskapsmän att blöt-
djuren voro högre utvecklade förr än nu; men ett starkare skäl kan
framhållas på motsatta sidan, nämligen den ofantliga inskränknin-
gen i antalet af de lägsta blötdjur, och det faktum att de nu lefvande
cephalopoderna ehuru få i antal äro högre organiserade än deras ford-
na representanter. Vi böra också jemföra det relativa antalet af högre
och lägre klasser på jorden under två perioder: om till exempel för
det närvarande femtio tusen slag af vertebrerade djur finnas, och om
vi kände, att i någon förfluten period blott tiotusen slag lefvat, böra
vi anse denna förökning i antal inom den högsta klassen, hvilket
innefattar ett undanträngande af lägre former såsom ett afgjordt
framåtskridande i organisationen. Vi se således huru hopplöst svårt
det är att jemföra med fullkomlig ärlighet under så ytterligt inveck-
lade förhållanden graden af organisation hos de ofullständigt kända
faunor i de successiva perioderna.
Vi skola ännu klarare inse denna svårighet om vi betrakta vis-
sa nu lefvande faunor och floror. Med stöd af den utomordentliga
hastighet, med hvilken europeiska produkter nyligen spridt sig öfver
Nya Zeeland och inkräktat på områden som förut innehades af an-
dra alster, måste vi tro, att, om alla djur och växter i Storbritannien
lemnades fria på Nya Zeeland, under tidernas lopp en mängd britiska
former skulle blifva fullkomligt naturaliserade der och uttränga mån-
ga af infödingarna. Å andra sidan, då knappt en enda inbyggare från
södra hemisferen blifvit vild i någon del af Europa, kunna vi betvifla,
att om alla Nya Zeelands alster försattes i fritt tillstånd i England
något ansenligt antal skulle vara i stånd att inkräkta på de områden
som nu innehafvas af våra inhemska växter och djur. Från denna
synpunkt stå Storbritanniens alster mycket högre i skalan än Nya
Zeelands. Dock skulle icke den skickligaste naturhistoriker efter en
undersökning af arterna i de två länderna hafva förutsett detta re-
sultat.
Agassiz och några andra auktoriteter framhålla, att fordna djur
till en viss grad likna embryonerna af de nyare djuren af samma
klasser, och att den geologiska successionen af utdöda former är näs-
tan parallel med de nu lefvande formernas embryologiska utveckling.
Denna åsigt öfverensstämmer märkvärdigt väl med min teori. I ett
följande kapitel skall jag försöka visa att den fullväxte skiljer sig
från sitt embryo på grund af variationer som inträffa på en icke tidig
period och gå i arf i motsvarande ålder. Denna process, som lem-
nar embryot nästan oförändradt, gifver den fullväxta under loppet
af successiva generationer allt större och större afvikelser. Embryot
kommer således att lemnas qvar såsom ett slags ritning, skyddad af
naturen, af djurets fordna och mindre modifierade tillstånd. Denna
åsigt kan vara sann och kan dock aldrig fullt bevisas. Om vi till ex-
empel se att de äldsta kända däggdjur, reptilier och fiskar strängt
tillhöra sina särskilda klasser, ehuru några af dessa gamla former äro
i ringa grad mindre skilda från hvarandra än de typiska medlem-
marna af samma grupper i närvarande tid, skulle det vara fåfängt
att söka efter djur som hafva vertebraternas gemensamma embry-
ologiska karakter, förr än fossilrika lager upptäckas långt under det
lägsta siluriska lagret — en upptäckt som har föga sannolikhet för
sig.
Om successionen af samma typer inom samma område un-
der den senare tertiärperioden.
För många år sedan visade Clift, att de fossila däggdjuren från aus-
traliska grottorna voro nära beslägtade med denna kontinents lef-
vande pungdjur. I Sydamerika är ett likartadt förhållande tydligt
äfven för ett ovant öga i de gigantiska sköldar som funnits i flera de-
lar af La Plata; och prof. Owen har på det mest slående sätt visat att
de flesta af de fossila däggdjuren som der äro begrafda äro besläg-
tade med de sydamerikanska typerna. Detta slägtskapsförhållande
blir ännu mera klart af den underbara samling af ben som Lund och
Clausen funno i Brasiliens grottor. Dessa fakta inverkade på mig till
den grad att jag år 1839 och 1845 framhöll med eftertryck denna ”lag
om typernas succession”, — ”detta underbara slägtskapsförhållande i
samma kontinent emellan de döda och de lefvande”. Prof. Owen har
sedermera utsträckt samma lag till den gamla verldens däggdjur.
Vi se samma lag i denna författares restaurerade utdöda gigantiska
fåglar på Nya Zeeland. Vi se den också hos fåglarna i Brasiliens
grottor. Woodward har visat att samma lag gäller för hafssnäcko-
rna, men i följd af de flesta molluskslägtens vidsträckta fördelning
är den icke väl utpräglad hos dem. Andra fall kunde tilläggas såsom
förhållandet emellan de utdöda och lefvande saltvattensnäckorna i
Aral och Kaspiska hafvet.
Hvad betyder väl denna märkvärdiga lag om succesionen af sam-
ma typ inom samma område? Den skulle vara väl djerf, som efter
att hafva jemfört klimatet i Australien och några delar af Sydameri-
ka under samma latitud ville försöka att förklara å ena sidan genom
olikheten i fysiska förhållanden olikheten emellan invånarna på dessa
båda kontinenter, och å andra sidan genom likhet i yttre förhållan-
den öfverensstämmelsen i typer under den senare tertiära perioden.
Ej heller kan man påstå att det är en oföränderlig lag, att pungdjur
skulle bildats hufvudsakligen eller endast i Australien och tandlöse
(Edentata) och andra amerikanska typer blott i Sydamerika. Ty vi
veta att Europa i fordna tider var befolkadt af talrika pungdjur och
i ofvan antydda afhandlingar har jag visat, att i Amerika lagen för
landdäggdjurens utbredning förr varit helt olika mot nu. Nordameri-
ka var fordom i hög grad delaktig af den nuvarande karakteren hos
kontinentens södra hälft och den södra hälften var förr mera än nu
beslägtad med den norra halfvan. Af Falconers och Cautleys upp-
täckter veta vi likaledes, att norra Indien fordom företedde större
likhet i däggdjur med Afrika än i närvarande tid. Analoga fakta
kunde gifvas angående hafsdjurens fördelning.
Enligt teorien om härstamning med modifikation förklaras med
ens den stora lagen om typernas varaktiga men icke oföränderliga
succession inom samma yta, ty invånarna i hvarje fjerdedel af jorden
sträfva naturligtvis att på denna fjerdedel lemna under den näst föl-
jande perioden beslägtade ehuru i viss mån modifierade afkomlingar.
Om invånarna på en kontinent förr voro betydligt olika inbyggarna
på en annan kontinent, så måste deras modifierade ättlingar ännu
visa olikheter på samma vis och i nästan samma grad. Men efter
mycket långa mellantider och efter stora geografiska förändringar
som tillåta mycken inflyttning måste de svagare vika för de mera
dominerande formerna och lagarna för den fordna och nuvarande
fördelningen blifva icke oföränderliga.
Man kan på skämt fråga, om jag tror att Megatherium och an-
dra beslägtade ofantliga vidunder som fordom lefde i Sydamerika
hafva lemnat efter sig sengångare, bältor och myrslokar såsom sina
vanslägtade efterkommande. Vi kunna icke för ett ögonblick antaga
det. Dessa ofantliga djur hafva fullständigt dött ut utan att lemna
några efterkommande. Men i Brasiliens grottor finnas många utdöda
arter som i storlek och i alla andra karakterer äro beslägtade med de i
Sydamerika ännu lefvande arterna, och några af dessa fossilier kunna
vara de verkliga stamfäderna till lefvande arter. Vi få icke förglöm-
ma att enligt vår teori alla arter af samma slägte äro afkomlingar af
en art, så att om sex slägten, hvart och ett med åtta arter finnas i
en geologisk formation och i en följande formation finnas sex andra
beslägtade eller representerande genera, hvart och ett med samma
antal arter, då kunna vi antaga att i allmänhet blott en art af hvart
och ett äldre slägte har lemnat efter sig modifierade afkomlingar,
hvilka utgöra arterna af de nya slägtena; de andra sju arterna af
hvarje slägte hafva dött ut utan att lemna efter sig några afkomlin-
gar. Eller också, och detta är sannolikt det vanligaste förhållandet,
äro två eller tre arter af blott två eller tre af de sex äldre slägte-
na stamfäder till de nya slägtena, i det de andra arterna och hela
de andra slägtena dött ut helt och hållet. I undergångna ordningar
med slägten och arter som aftaga i antal såsom de sydamerikanska
Edentata lemna ännu färre slägten och arter modifierade afkomlin-
gar efter sig.
Sammanfattning af detta och föregående kapitel.
Jag har försökt att visa att de geologiska urkunderna äro ytterligt
ofullständiga; att blott en liten del af jorden har blifvit geologiskt un-
dersökt med noggranhet, att blott vissa klasser af organiska varelser
hafva blifvit bibehållna i fossilt tillstånd, att antalet af specimen och
arter som finnas i våra muséer är rakt ingenting i jemförelse med
antalet generationer som måste hafva dukat under till och med un-
der en enda formation, att då sänkning varit ett nästan nödvändigt
vilkor för samlandet af aflagringar rika på fossila arter af många
slag och tillräckligt tjocka att motstå en följande afnötning, stora
mellantider måste hafva förflutit emellan de flesta af våra succes-
siva formationer, att sannolikt en större utrotning försiggått under
sänkningsperioderna och mera variation under höjningsperioderna
och att från de senare urkunderna äro minst fullständiga, att hvarje
enstaka formation icke blifvit afsatt utan afbrott, att durationen af
hvarje formation sannolikt är kort i jemförelse med durationen af
de specifika formerna, att inflyttning har spelat en vigtig rol i de
nya formernas första uppträdande på en yta eller i en formation;
att arter med stor spridning äro de som variera mest och oftast varit
källa till nya arter; att varieteter först hafva varit lokala och slutligen
att ehuru hvarje art måste hafva passerat talrika öfvergångsstadier,
de perioder under hvilka modifikationsprocessen försiggått, ehuru
många och långa beräknade efter år, hafva varit korta i jemförelse
med de perioder under hvilka hvarje art förblifvit i oförändradt skick.
Alla dessa omständigheter tillsammanstagna böra i hög grad förk-
lara hvarföre vi — ehuru vi finna många föreningslänkar — icke
finna oändliga varieteter som förena alla utdöda och lefvande former
genom de finaste grader. Vi måste också beständigt ihågkomma, att
några förenande varieteter emellan två eller flera former, som kun-
na finnas, upptagas såsom lika många nya och skilda arter, så vida
icke hela kedjan kunde fullbordas; ty ingen kan påstå att vi hafva
ett säkert kriterium enligt hvilket arter och varieteter med visshet
kunna skiljas.
Den som förkastar denna åsigt om de geologiska urkundernas
ofullständighet, bör med rätta förkasta hela teorien. Ty han kan
förgäfves fråga, hvar alla dessa talrika öfvergångsformer finnas som
fordom måste hafva förenat de beslägtade eller representerande arter-
na, som finnas i de successiva stadierna i samma stora formation.
Han kan betvifla de långa tider som förflutit emellan de successiva
formationerna; han kan förbise den vigtiga rol inflyttning har spelat,
om han betraktar formationerna i en trakt allena såsom Europa; han
kan framhålla det tydligt men ofta skenbart plötsliga uppträdandet
af hela artgrupper. Han kan fråga: hvar finnas qvarlefvorna af al-
la dessa otaliga organismer som måste hafva funnits långt innan
det cambriska systemet afsattes? Vi veta att åtminstone ett djur då
lefde; men jag kan besvara denna fråga blott genom att antaga att
der våra oceaner nu sträcka sig, der hafva de under ofantliga peri-
oder funnits och der våra oscillerande kontinenter nu stå, der hafva
de stått sedan början af det cambriska systemet; men att långt före
denna period jorden företedde ett helt annat utseende, och att de
äldre kontinenterna bildade af formationer äldre än de af oss kända
nu existera blott såsom qvarlefvor i ett metamorfiskt tillstånd eller
ligga begrafda under oceanen.
Om vi lemna dessa svårigheter synas mig de andra stora fak-
ta ur palæontologien enkelt följa af teorien om härstamning med
modifikation genom naturligt urval. Vi kunna deraf förstå orsaken
hvarföre nya arter uppträda långsamt och efter hvarandra; hvarföre
arter af skilda klasser icke nödvändigt förändras samtidigt eller i
samma proportion eller i samma grad; ehuru de under tidernas lopp
alla undergå modifikationer i någon mån. Försvinnandet af gamla
former är en nästan oundviklig följd af nya formers bildande. Vi
kunna fatta hvarföre en art aldrig återkommer sedan den en gång
försvunnit. Grupper af arter tilltaga långsamt i antal och räcka olika
lång tid, ty modifikationsprocessen är nödvändigt långsam och beror
på många invecklade förhållanden. De dominerande arterna af stora
dominerande grupper sträfva att lemna många modifierade ättlin-
gar som bilda nya grupper och undergrupper. Då dessa äro bildade
försvinna tillsammans arterna af de mindre kraftiga grupperna, ty
de hafva ärft sin underlägsenhet från en gemensam stamfader, och
lemna inga afkomlingar efter sig. Men en hel artgrupps ytterliga
utrotande har stundom varit en långsam process, i det några få ät-
tlingar lefva qvar i skyddade och isolerade områden. Då en grupp en
gång helt och hållet dött ut, återkommer den ej, ty generationsked-
jan är bruten.
Vi kunna förstå, hvarföre de dominerande formerna som spri-
da sig vida och lemna största antalet varieteter sträfva att befolka
verlden med beslägtade och modifierade ättlingar och dessa skola i
allmänhet lyckas att undantränga de grupper som äro dem under-
lägsna i kampen för tillvaron. Efter långa mellantider tyckas derföre
jordens alster hafva förändrats samtidigt.
Vi kunna förstå hvarföre alla lifsformer, gamla och nya, bilda till-
sammans ett fåtal klasser, ty alla äro åtminstone genom generation
förenade med hvarandra. Vi kunna förstå af den fortsatta sträfvan till
karaktersdivergens, hvarföre ju äldre en form är, ju mera skiljer den
sig i allmänhet från de nu lefvande, hvarföre gamla och utdöda for-
mer ofta sträfva att fylla tomrummet emellan nu existerande former,
stundom förenande till en två grupper som fordom upptogos såsom
skilda; men oftare förande dem blott litet närmare tillsammans. Ju
äldre en form är, ju oftare står den till en viss grad emellan nu skil-
da grupper, ty ju äldre en form är ju mera beslägtad är den med,
och ju mera liknar den följaktligen den gemensamma stamfadern
till grupper som sedan blifvit vidt skilda. Utdöda former äro sällan
direkta mellanformer emellan nu lefvande former utan först genom
en lång omväg genom andra utdöda och afvikande former. Vi kun-
na klart se, hvarföre de organiska qvarlefvorna af tätt på hvarandra
följande former äro nära beslägtade, ty de äro nära sammanbundna
genom generation. Vi kunna tydligt inse hvarföre qvarlefvorna i en
intermediär formation äro intermediära i karakter.
Invånarna af hvarje successiv period i jordens historia måste haf-
va besegrat sina föregångare i kampen för tillvaron och stå så till
vida högre i naturens skala, och deras bygnad har i allmänhet blifvit
mera specialiserad; och detta kan förklara den hos så många palæon-
tologer allmänna åsigten att organisationen öfverhufvudtaget gått
framåt. Utdöda och gamla former likna till en viss grad embryon-
erna af nyare djur som tillhöra samma klasser och detta underbara
faktum får en enkel förklaring i våra åsigter. Successionen af samma
typer inom samma områden under de senare geologiska perioderna
upphör att vara hemlighetsfull och blir begriplig enligt grundsatsen
om ärftlighet.
Om nu den geologiska urkunden är så ofullständig som många
tro, och man kan åtminstone försäkra att den icke kan bevisas vara
mera fullständig, förminskas eller försvinna de stora svårigheterna för
teorien om naturligt urval. Å andra sidan tyckas mig alla palæontolo-
giens hufvudsatser proklamera, att arterna hafva uppkommit genom
vanlig generation, i det de gamla formerna hafva ersatts af nya och
förädlade lifsformer, resultaten af variation och de mest gynnade
varieteternas bestånd.
KAPITEL 11
Geografisk fördelning.
Den närvarande fördelningen kan icke förklaras genom olikheter i fy-
siska förhållanden. — Verkan af stängsel. — Slägtskap emellan sam-
ma kontinents alster. — Skapelsecentra. — Spridningssätt genom
förändringar i klimat och landets nivå och tillfälligheter. — Sprid-
ningssätt under istiden. — Omvexlande istider i norr och söder.
Då vi betrakta de organiska varelsernas spridning öfver jordy-
tan öfverraskar oss först det märkvärdiga förhållandet, att hvarken
likheten eller olikheten emellan invånarna i olika trakter kunna förk-
laras genom dessas klimatiska eller andra fysiska förhållanden. Sedan
gammalt har nästan hvarje författare som sysselsatt sig med detta
ämne kommit till detta resultat. Förhållandet i Amerika är ensamt
nästan tillräckligt att bevisa dess sanning; ty om vi utesluta de nor-
ra delarna, der det circumpolära landet är nästan sammanhängande,
öfverensstämma alla författare deruti att en af grundvalarna för den
geografiska fördelningen är skilnaden emellan den gamla och den nya
verlden; dock om vi resa öfver det vidsträckta amerikanska fastlandet
från de centrala delarna af Förenta Staterna till dess yttersta södra
punkt, påträffa vi de mest olikartade fysiska förhållanden: fuktiga
363
områden, torra öknar, höga berg, gräsbeväxta slätter, skogar, träsk,
sjöar och floder vexla nästan under hvarje temperatur. Det finnes
knappt ett klimat i den gamla verlden, som icke har sin motsvarighet
i den nya, åtminstone så noga som hvarje art fordrar. Utan tvifvel
kunna små ytor utvisas i gamla verlden, som äro hetare än någon
trakt i den nya, men dessa äro icke bebodda af en fauna skiljaktig
från inbyggarna i de omgifvande distrikten, ty det är mycket sällsynt
att finna en grupp af organismer inskränkt till en viss yta med i nå-
gon ringa grad olika lifsvilkor. Trots denna allmänna motsvarighet
i lifsvilkoren i nya och gamla verlden, hvilken ofantlig skilnad i de
lefvande alstren!
I den södra hemisferen, om vi jemföra stora landsträckor i Aus-
tralien, södra Afrika och vestra sydamerika emellan 25◦ och 30◦ lati-
tud, skola vi finna områden som äro ytterligt lika i alla förhållanden
och dock vore det svårt att uppgifva två faunor och floror som äro
mera olika. Å andra sidan må vi jemföra Sydamerikas alster söder
om 35◦ och norr om 25◦ , hvilka följaktligen äro skilda genom ett
mellanrum af tio graders latitud och lefva under betydligt olika lef-
nadsförhållanden och dock äro de ojemförligt närmare beslägtade
med hvarandra än med alstren af Afrika eller Australien under näs-
tan samma klimat. Analoga fakta kunde gifvas rörande hafvets be-
byggare.
Ett annat förhållande som öfverraskar oss i vår allmänna öfversigt
är att stängsel af något slag eller hinder för fri flyttning stå i nära och
vigtigt samband med olikheterna emellan alstren i olika trakter. Vi
se detta i den stora skilnaden emellan nästan alla landproduktioner
från nya och gamla verlden, utom i de norra delarna, der landet
nästan hänger tillsammans och der under ett obetydligt olika klimat
flyttningen varit fri för de norra tempererade formerna liksom nu för
de strängt arktiska. Vi se samma förhållande i den stora skilnaden
emellan invånarna i Australien, Afrika och Sydamerika under samma
latitud; ty dessa länder äro nästan så isolerade från hvarandra som
möjligt. På hvarje kontinent se vi också samma förhållande; ty på
motsatta sidor af höga och sammanhängande bergsträckor, stora
öknar och till och med stora floder finna vi olikartade produkter,
ehuru olikheterna till graden äro mindre, då bergskedjor, öknar m.
m. icke äro oöfverstigliga eller sannolikt icke hafva funnits lika länge
som oceanerna hvilka skilja kontinenterna från hvarandra.
Om vi vända oss till hafvet finna vi samma lag. Inbyggarna på
vestra och östra stränderna af Sydamerika äro betydligt olika och
hafva ytterligt få fiskar, snäckor eller krabbor gemensamma; men
Günther har nyligen visat, att på motsatta sidan af Panamanäset
omkring 30 procent af fiskarna äro desamma, hvilket föranledt natur-
forskarna att antaga näset fordom hafva varit öppet. Vester ut från
Amerikas kuster sträcker sig en vidsträckt öppen oceanyta, utan en
ö såsom hållpunkt för emigranter; här hafva vi ett stängsel af annat
slag och så snart detta är passeradt, möta vi på de östra öarna i Stil-
la hafvet en annan och helt olika fauna. Tre hafsfaunor sträcka sig
således långt norrut och söderut parallelt med hvarandra på ringa
afstånd under motsvarande klimat, men då de äro skilda från hvar-
andra genom oöfverstigliga stängsel antingen af land eller öppen sjö,
äro de nästan fullständigt skilda. Å andra sidan om vi gå ännu längre
vesterut från de östra öarna i de tropiska delarna af Stilla hafvet träf-
fa vi icke på några oöfverstigliga hinder, och vi hafva oräkneliga öar
till hållpunkter eller sammanhängande kuster, till dess vi efter att
hafva rest öfver en hemisfer komma till Afrikas kuster, och öfver hela
denna vidsträckta yta påträffa vi ingen väl markerad och bestämd
hafsfauna. Ehuru så få snäckor, krabbor eller fiskar äro gemensam-
ma för de ofvannämda tre närliggande faunor på östra och vestra
Amerika och de östra öarna i Stilla hafvet, sprider sig dock mången
fisk från Stilla hafvet in i Indiska oceanen och många snäckor äro
gemensamma för östra öarna af Stilla hafvet och östra kusterna af
Afrika på nästan motsatta longitudmeridianer.
Ett tredje förhållande som delvis innefattas i det föregående är
slägtskapen emellan alstren af samma kontinent eller samma haf,
ehuru arterna sjelfva äro skilda på olika punkter och stationer. Det
är en lag af den vidsträcktaste allmänhet och hvarje kontinent erb-
juder talrika exempel. En naturhistoriker som reser till exempel från
norr till söder blir ickedestomindre öfverraskad af det sätt hvarpå
successiva grupper af varelser, specifikt skilda och nära beslägtade
ersätta hvarandra. Han hör närbeslägtade ehuru skilda slag af fåglar
sjunga och ser deras bon nästan lika bygda, ehuru ej fullkomligt,
med ägg färgade på nästan samma vis. Slätterna nära Magellans
sund bebos af en art Rhea (amerikansk struts) och La Plataslätterna
norrut af en annan art af samma slägte och icke af någon äkta struts
(Struthio) eller Emu (Dromæus), lik dem som bebo Afrika och Aus-
tralien under samma latitud. På samma slätter af La Plata se vi aguti
(Dasyprocta) och bizcacha (Lagostomus), hvilka hafva nästan sam-
ma vanor som våra harar och kaniner och tillhöra samma ordning,
gnagarna, men de förete en fullkomligt amerikansk bygnadstyp. Vi
bestiga de höga spetsarna af Cordillererna och vi finna en alpin biz-
cacha (Lagidium), vi vända oss till vattnet och finna icke bäfvern och
bisamråttan utan i stället coypu (Myopotamus) och capybara (Hy-
drochærus), gnagare af den sydamerikanska typen. Oräkneliga andra
exempel kunde gifvas. Om vi se på öarna vid de amerikanska kuster-
na, äro invånarna, ehuru skilda arter, hufvudsakligen amerikanska,
huru mycket öarna än skilja sig i geologiskt hänseende. Vi kunna
se tillbaka till förflutna tider, såsom vi visat i sista kapitlet, och
vi finna amerikanska typer förherskande på den amerikanska konti-
nenten och i amerikanska haf. Vi se i dessa fakta ett djupliggande
organiskt band igenom tid och rum öfver samma ytor af land och
vatten och oberoende af de fysiska förhållandena. Den naturforskare
måste icke vara vetgirig som icke drifves att utforska detta band.
Detta band är helt enkelt arf, denna lag som allena så vidt vi med
bestämdhet känna gör organismerna fullkomligt lika hvarandra eller,
såsom vi se i varieteterna, nästan lika hvarandra. Olikheten emel-
lan inbyggarna i olika trakter kan tillskrifvas modifikation genom
naturligt urval och i underordnad grad det bestämda inflytandet
af skiljaktiga fysiska förhållanden. Graden af olikhet beror på att
flyttning af de mera dominerande lifsformerna från en trakt till en
annan blifvit med mer eller mindre framgång förekommen i en mer
eller mindre aflägsen period; — på beskaffenheten och antalet af de
fordna nykomlingarna — och på invånarnas inflytande på hvarandra,
som har till följd bevarandet af olika modifikationer, i det organis-
mernas förhållande till hvarandra i kampen för tillvaron såsom jag
redan ofta nämt är den vigtigaste af alla relationer. Den stora vigten
af stängsel kommer således att visa sig deruti, att flyttning hindras,
liksom vigten af tiden uti den långsamma modifikationsprocessen
genom naturligt urval. Arter med stor utbredning, rika på individer,
hvilka redan segrat öfver mången medtäflare i sina egna vidsträck-
ta hemland, hafva största utsigterna att intaga nya platser, då de
sprida sig i nya områden. I sina nya hem komma de i nya förhål-
landen och undergå ofta vidare modifikation och förädling, och på
detta sätt blifva de fortfarande segrare och lemna efter sig grupper
af modifierade ättlingar. Enligt denna grundsats om härstamning
med modifikation kunna vi förstå hvarföre hela sektioner af slägten,
hela slägten och till och med familjer äro inskränkta till samma ytor,
hvilket såsom bekant så ofta är förhållandet.
Såsom jag i sista kapitlet nämde tror jag icke på någon lag
om nödvändig utveckling. Då föränderligheten hos hvarje art är en
oberoende egenskap och begagnas af det naturliga urvalet blott så vi-
da den gagnar hvarje individ i dess invecklade kamp för tillvaron, blir
graden af modifikation hos skilda arter icke någon likformig storhet.
Om ett antal arter, sedan de i sina gamla hem kämpat med hvar-
andra, flytta i massa till ett nytt och sedermera isoleradt land, skulle
de vara föga benägna för variation, ty hvarken flyttning eller isolering
kan i och för sig åstadkomma någonting. Dessa grundsatser komma i
verksamhet blott genom att bringa organismerna i nya relationer till
hvarandra och i mindre grad till de omgifvande fysiska förhållande-
na. Då vi hafva sett i sista kapitlet att några former hafva bibehållit
nästan samma karakter från en ofantligt aflägsen geologisk period,
så hafva vissa arter flyttat öfver vidsträckta rymder och hafva blifvit
föga eller alldeles icke modifierade.
Enligt denna åsigt är det klart att arter af samma slägte ehu-
ru beboende de mest skilda verldsdelar måste hafva ursprungligen
framgått ur samma källa, då de härstamma från samma stamfader.
Hvad de arter beträffar, som hafva under hela geologiska perioder
undergått blott ringa modifikation, är det icke mycket svårt att tro,
att de hafva flyttat från samma trakt ty under de stora geografiska
och klimatiska förändringar som hafva inträffat sedan uråldriga tider
är nästan hvilken grad af flyttning som helst möjlig. Men i många
andra fall, i hvilka vi hafva skäl att tro, att arterna af ett slägte hafva
bildats inom en jemförelsevis ny tid, finnas stora svårigheter i detta
hänseende. Det är också klart, att individerna af samma art, ehuru
de nu bebo skilda och isolerade områden måste hafva utgått från
en punkt, der deras föräldrar först bildades; ty såsom vi utvecklat i
föregående kapitlet är det otroligt att identiskt lika individer skulle
uppkomma från specifikt skilda föräldrar.
Enkla skapelsecentra.
Vi hafva således kommit till den fråga som blifvit så vidlyftigt
behandlad af naturforskare, nämligen om arterna hafva bildats på
en eller flera punkter af jordytan. Otvifvelaktigt finnas många fall,
som göra det ytterst svårt att förstå, huru samma art möjligen skulle
kunna flytta från en punkt till de skilda och isolerade ställen der den
nu anträffas. Icke destomindre öfverväldigar oss den tanken genom
sin enkelhet, att hvarje art först uppkom på ett enda område. Den
som förkastar den, förkastar vera causa, vanlig fortplantning med föl-
jande flyttning och åberopar underverk. Det medgifves allmänt, att
i de flesta fall det af en art bebodda området är sammanhängande,
och att om en växt eller ett djur bebor två punkter så långt skil-
da från hvarandra eller med ett mellanrum af sådan beskaffenhet,
att det icke kunde med lätthet passeras under flyttning, upptages
detta förhållande såsom något märkvärdigt och såsom undantags-
fall. Omöjligheten att flytta öfver ett vidsträckt haf är tydligare för
landdäggdjur än för någon annan organisk varelse; och följaktligen
finna vi icke något oförklarligt exempel på däggdjur som bebo skil-
da delar af jorden. Ingen geolog finner något besynnerligt deruti att
Storbritannien eger samma fyrfotadjur som det öfriga Europa, ty
de voro otvifvelaktigt en gång förenade. Men om samma art kan
uppkomma på två skilda punkter, hvarföre finna vi icke ett enda
däggdjur gemensamt för Europa och Australien eller Sydamerika?
Lifsvilkoren äro nästan desamma, så att en mängd af europeiska djur
och växter hafva blifvit naturaliserade i Amerika och Australien och
några af de ursprungliga växterna äro identiskt desamma på dessa
aflägsna punkter i norra och södra hemisferen? Svaret är som jag
tror att däggdjuren icke kunnat flytta, hvaremot några växter i följd
af deras olika spridningssätt hafva flyttat öfver det vidsträckta och
afbrutna mellanrummet. Det stora och öfverraskande inflytandet af
stängsel af hvarje slag kan blott begripas enligt den åsigten, att det
stora flertalet arter hafva alstrats på en sida och icke hafva varit i
stånd att flytta öfver på den andra. Några få familjer, många under-
familjer, ganska många slägten och ett ännu större antal sektioner
äro hänvisade till ett enda område; och flera naturhistoriker hafva
iakttagit, att de naturligaste slägten, eller de slägten i hvilka arterna
äro närmast beslägtade med hvarandra, äro i allmänhet inskränkta
till samma trakt, eller om de hafva en vidsträckt utbredning, är de-
ras utbredningsområde sammanhängande. Hvilken sällsam anomali
skulle det icke vara, om en rakt motsatt regel vore förherskande om
vi gå ett steg längre ned i serien nämligen till individerna af samma
art, om dessa icke hade åtminstone i början varit inskränkta till ett
visst område!
Deraf synes mig, liksom mången annan naturforskare, att den
mest sannolika åsigten är att hvarje art blifvit bildad på en yta
allena, och sedermera flyttat från denna yta så långt som dess flyt-
tningsförmåga och subsistensmedlen under förflutna och närvarande
förhållanden tillåta. Otvifvelaktigt finnas många fall, i hvilka vi icke
kunna förklara, huru en art kunde hafva passerat från en punkt
till en annan. Men de geografiska och klimatiska förändringar som
säkert inträffat under en sen geologisk period måste hafva söndrat
många arters fordom sammanhängande områden. Vi bringas således
att taga i betraktande, om undantagen från utbredningsområdenas
kontinuitet äro så talrika och af så allvarsam beskaffenhet, att vi böra
uppgifva den tro som allmänna betraktelser gjort sannolik, att hvarje
art bildats inom ett område och flyttat derifrån så långt den kunde.
Det skulle blifva för långt att afhandla alla undantagsfall af arter
som bebo aflägsna och skilda punkter, ej heller vill jag ett ögonblick
påstå, att någon förklaring kan lemnas på många fall. Men efter
några inledande anmärkningar vill jag behandla några få de mest
slående klasser af fakta, nämligen tillvaron af samma arter på spet-
sarna af aflägsna bergskedjor och på aflägsna punkter i de arktiska
och antarktiska regionerna, och för det andra (i följande kapitel) den
vidsträckta utbredningen af sötvattensprodukter, och för det tredje
närvaron af samma landarter på öar och fastland skilda af hundratals
mil öppen sjö. Om tillvaron af samma arter på aflägsna och isoler-
ade punkter af jordytan i många fall kan förklaras enligt åsigten
att hvarje art har flyttat från sin ursprungliga födelseort, då synes
mig den åsigten, att en enkel födelseort är lag, vara den ojemförligt
säkraste, i betraktande af vår okunnighet om fordna klimatiska och
geografiska förändringar och de olika tillfälliga transportmedlen.
När vi behandla detta ämne, skola vi vara i tillfälle att sam-
tidigt betrakta en för oss lika vigtig punkt, nämligen om arterna
af ett slägte, hvilka enligt vår teori alla måste härstamma från en
gemensam stamfader, kunna hafva flyttat från ett område och under
flyttningen undergått modifikationer. Då de flesta af arterna som be-
bo en trakt äro olika arterna i en annan trakt, men nära beslägtade
eller tillhörande samma slägte, om i alla sådana fall det kan visas,
att flyttning sannolikt vid någon period försiggått från det ena om-
rådet till det andra, skulle vår åsigt få ett starkt stöd; ty förklarin-
gen är tydlig enligt teorien om härstamning med modifikation. En
vulkanisk ö till exempel lyftad och bildad på ett afstånd af några få
hundra mil från ett fastland, skulle sannolikt erhålla derifrån under
tidernas lopp några få kolonister, och deras efterkommande, ehuru
modifierade, skulle alltid genom arf vara beslägtade med inbyggarna
på kontinenten. Fall af denna beskaffenhet äro vanliga och äro så-
som vi hädanefter skola se oförklarliga enligt teorien om oberoende
skapelser. Denna åsigt om relationen emellan arterna i flera trakter
skiljer sig icke mycket från den af Wallace uttalade, hvilken kommit
till den åsigten, att ”hvarje art vid sin uppkomst sammanfallit både
i tid och rum med en förut lefvande beslägtad art,” och jag vet nu,
att han tillskrifver detta ”sammanfallande” härstamning med modi-
fikation.
Diskussionen om ”enkla och multipla skapelsecentra” leder icke
direkt till en annan beslägtad fråga, — nämligen om alla individer
af samma art äro utgångna från ett enda par, eller en hermafrodit,
eller såsom några författare antaga från många samtidigt bildade
individer. Bland organiska varelser som aldrig kroaseras, om sådana
existera, måste hvarje art härstamma från en följd af modifierade
varieteter, hvilka hafva utträngt hvarandra, men hvilka aldrig hafva
blandat sig med andra individer eller varieteter af samma art, så
att vid hvarje successivt stadium af modifikation och förädling alla
individer af samma varietet härstamma från en enda stam. Men i
det stora flertalet fall, nämligen bland alla organismer som vanligen
para sig för hvarje befruktning eller tillfälligt kroaseras, hållas indi-
viderna af samma art som bebo samma område nästan likformiga
genom kroasering; så att många individer alltjemt förändras sam-
tidigt och hela graden af förädling vid hvarje stadium icke kan till-
skrifvas härstamning från en enda stamfader. Jag vill förtydliga hvad
jag menar: våra engelska rashästar skilja sig från hästar af hvarje an-
nan ras; men denna olikhet och öfverlägsenhet beror icke på att de
härstamma från ett enda par, utan på fortsatt omsorg vid urvalet
och behandlingen af många individer under hvarje generation.
Förrän vi afhandla de tre klasser af fakta, hvilka jag har ut-
valt såsom företeende den största svårigheten för teorien om ”enkla
skapelsecentra”, måste jag säga några få ord om spridningssätten.
Spridningssätt.
Sir C. Lyell och andra författare hafva med stor skicklighet behand-
lat detta ämne; här kan jag blott gifva det kortaste utdrag af de
vigtigaste fakta. Förändring i klimat måste hafva haft ett mäktigt
inflytande på flyttningen; en trakt som numera är omöjlig att passera
kan hafva varit en allmän stråkväg för flyttning då dess klimat var
olika det närvarande; jag skall derföre behandla denna afdelning af
ämnet något mera i detalj. Höjdförändringar af landet måste också
hafva utöfvat stort inflytande: ett smalt näs skiljer nu två hafsfaunor;
sänk det eller antag att det fordom varit sänkt och de två faunor-
na skola nu blandas eller hafva förr varit blandade; der hafvet nu
sträcker sig kan i fordna tider land hafva förenat öar eller möjli-
gen äfven kontinenter och på detta sätt tillåtit landproduktioner
att gå från den ena till den andra. Ingen geolog vill bestrida att
stora nivåförändringar hafva inträffat under de nu lefvande organ-
ismernas period. Edvard Forbes framhöll, att alla öar i Atlantiska
oceanen måste nyligen hafva varit förenade med Europa eller Afrika,
och Europa likaledes med Amerika. Andra författare hafva på detta
sätt hypotetiskt slagit bryggor öfver hvarje ocean och förenat nästan
hvarje ö med något fastland. Om i sjelfva verket de af Forbes använ-
da argumenten äro tillförlitliga, måste det medgifvas att knappt en
enda ö existerar som icke nyligen varit förenad med fast land. Denna
åsigt afskär den gordiska knuten, spridningen af samma art till de
mest aflägsna punkter, och aflägsnar mången svårighet, men så vidt
jag kan döma äro vi icke berättigade att medgifva så enorma ge-
ografiska förändringar inom de nu existerande arternas period. Det
synes mig att vi hafva tillräckliga bevis på stora nivåförändringar af
land och haf, men icke på så vidsträckta förändringar i våra kontinen-
ters läge och utsträckning, som hafva förenat dem inom en nyare tid
med hvarandra eller med flera mellanliggande halföar. Jag medgifver
tillfullo den fordna tillvaron af många öar numera begrafda under
sjön, hvilka hafva kunnat tjena till hvilpunkter för växter och många
djur under flyttning. I de korallbildande oceanerna betecknas sådana
sjunkna öar af korallringar eller atoller, som stå öfver dem. Då det
blir allmänt antaget, hvilket otvifvelaktigt någon gång sker, att hvar-
je art har utgått från en enkel födelseort och då under tidernas lopp
vi känna någonting bestämdt om spridningsmedlen, skola vi vara i
stånd att med säkerhet spekulera öfver landets fordna utsträckning.
Men jag tror icke att det någonsin kan bevisas, att inom den nyare
perioden de flesta af våra kontinenter, som nu stå fullkomligt skil-
da, hafva varit sammanhängande, förenade med hvarandra och med
öarna i oceanen. Flera fakta — såsom den stora olikheten emellan
hafsfaunorna på båda sidor om nästan hvarje kontinent — den nära
slägtskapen emellan de tertiära invånarna både till lands och sjös
och de nuvarande inbyggarna — slägtskapen emellan däggdjur som
bebo öar med dem på den närmaste kontinenten, delvis bestämd
(såsom vi framdeles skola se) af den mellanliggande oceanens djup
— dessa och andra sådana fakta synas mig förhindra medgifvandet
af sådana rikliga geografiska revolutioner inom en nyare tid, som äro
nödvändiga enligt de åsigter Forbes framstälde och som upptogos af
hans många efterföljare. Naturen och de relativa proportionerna af
invånarna på de oceaniska öarna synas mig likaledes förbjuda an-
tagandet af deras fordna sammanhang med kontinenten. Ej heller
gynnar den nästan allmänt vulkaniska sammansättningen af sådana
öar antagandet att de äro spillrorna af sjunkna kontinenter; — om
de ursprungligen hade existerat såsom sammanhängande bergsked-
jor skulle åtminstone några af öarna hafva bildats lika med andra
bergspetsar af granit, metamorfisk skiffer, gamla fossilförande och
andra klippor i stället för att bestå af blotta käglor af vulkaniska
ämnen.
Jag måste nu säga några ord om hvad som kallas ”tillfälliga”
spridningsmedel, men hvilka med skäl kunde kallas ”lägliga”, och in-
skränker mig här till växterna. I botaniska arbeten uppgifves den
eller den växten vara illa lämpad för vidsträckt spridning, men för
transport öfver hafvet kan den större eller mindre lättheten sägas
vara fullkomligt okänd. Förr än jag med Berkeleys tillhjelp försökte
några experiment, var det icke ens kändt i hvad mån frön kunde
motstå den skadliga inverkan af hafsvattnet. Till min öfverraskning
fann jag, att af 87 slag 64 grodde efter en indränkning af 28 dagar,
och några få öfverlefde 137 dagars nedsänkning i vattnet. Det förtje-
nar anmärkas att vissa ordningar skadades långt mera än andra: nio
Leguminoser underkastades försöket och med ett undantag motstodo
de föga saltvattnets inverkan; sju arter af de beslägtade ordningarna
Hydrophyllaceæ och Polemoniaceæ dödades alla genom en månads
indränkning. För beqvämlighets skull använde jag hufvudsakligen
små frön utan kapsel eller frukt, och då alla af dessa sjönko inom få
dagar kunde de icke hafva förts öfver vidsträckta rymder af hafvet
äfven om de undgått hafsvattnets skadliga inverkningar. Derefter
försökte jag några större frukter, kapslar med flera, och några af
dessa höllo sig en lång tid flytande. Det är väl bekant hvilken stor
olikhet finnes emellan friskt och torkadt virkes förmåga att flyta, och
jag tänkte mig att strömmar kunde rycka ned växter eller grenar och
att dessa kunde torkas på stränderna och derefter genom en förökad
hastighet i strömmen åter drifvas ut i sjön. Jag fick deraf föranled-
ning att torka stammar och grenar af 94 växter med mogna frukter
och lägga dem i hafsvattnet. Flertalet sjönk raskt, men några, som
medan de voro gröna flöto blott en kort tid, höllo sig mycket längre
flytande, då de voro torra; mogna hasselnötter sjönko genast, men
då de voro torra höllo de sig flytande i 90 dagar och grodde sedan
då de planterades; en sparrisplanta med mogna bär flöt i 23 dagar;
då den var torr flöt den i 85 dagar och fröen grodde sedermera; de
mogna fröen af Helosciadium sjönko på två dagar, då de voro torra
höllo de sig flytande i öfver 90 dagar och bibehöllo sin groningsför-
måga. Tillsammans af 94 torra växter blefvo 18 flytande i öfver 28
dagar och några af de 18 flöto mycket längre. Alltså grodde 64/87
(= 0,74) frön efter en indränkning af 28 dagar, och 18/94 (= 0,19)
af de torra växterna med mogna frukter (dock till en del andra arter
än de förra) flöto mer än 28 dagar; och om man får draga några slut-
satser af dessa obetydliga fakta, skulle 14 procent af växterna i ett
område kunna hållas flytande af hafsströmmar under 28 dagar och
ändå behålla sin groningsförmåga. Efter Johnstons Physical Atlas är
hastigheten i flera atlantiska strömmar 33 mil per dag (några med
en medelhastighet af 60 mil per dag); efter detta medeltal skola frön
af 14 procent växter i en trakt kunna flottas 921 mil öfver hafvet
till ett annat land, och om de stranda och af landvindar drifvas till
någon lämplig fläck, skola de gro.
Efter mig anstälde Martens liknande försök, men på mycket bät-
tre vis, ty han nedlade frön i en låda i sjelfva hafvet, så att de
omvexlande voro utsatta för väta och luft likt verkligt flytande väx-
ter. Han försökte 98 frön, de flesta af andra slag än mina, men han
utvalde många stora frukter och likaledes frön af växter som lefva
nära hafvet, och detta torde hafva gynnat varaktigheten af deras för-
måga att flyta och att motstå saltvattnets skadliga inverkan. Å andra
sidan torkade han icke växterna först eller de med frukter försedda
grenarna, och detta torde hafva, såsom vi sett, varit anledning till
att några af dem mycket längre höllo sig flytande. Resultatet var att
18/98 (= 0,185) af hans frön höllo sig flytande i 42 dagar och derefter
ännu egde förmåga att gro. Men jag tviflar icke att växter som äro
utsatta för vågorna skulle flyta kortare tid än de i våra experiment
för häftig rörelse skyddade. Derföre torde det måhända vara säkrare
att antaga, att fröen af omkring 10 procent af en floras växter efter
torkning kunna flyta öfver en hafsyta af 900 mil och sedan gro. Det
förhållande att större frukter ofta flyta längre än de små erbjuder
särskildt intresse, då växter med stora frön eller frukter svårligen
kunna transporteras på annat sätt, och A. de Candolle har visat att
sådana växter i allmänhet hafva inskränkta gränser.
Men frön kunna tillfälligtvis transporteras på annat sätt. Drifved
kastas upp på de flesta öar, äfven de som äro belägna midt i de vid-
sträcktaste oceaner, och infödingarna på korallöarna i Stilla hafvet
skaffa sig stenar till sina redskap från rötterna af sådan drifved, och
dessa stenar äro en dyrbar skatt till konungarna. Vid undersökn-
ing finner jag, att om oregelbundet formade stenar äro inbäddade i
trädrötterna, små jordstycken ofta äro inneslutna i mellanrummen
emellan dem och bakom dem, så fullständigt att icke den minsta del
kan sopas bort under den längsta transport; från en liten jordbit,
som på detta sätt var fullkomligt innesluten af veden i en omkring
50 år gammal ek grodde tre dicotyledona växter: jag är säker på nog-
granheten i denna iakttagelse. Jag kan vidare visa att döda fåglar
då de flyta på hafvet stundom undgå att genast uppslukas och frön
af många slag bibehålla i flytande fåglars kräfvor länge sin vitalitet:
ärter och vicker till exempel dödas genom blott några få dagars in-
sänkning i hafsvatten; men några sådana ifrån kräfvan af en dufva
som i 30 dagar flutit på konstgjordt saltvatten visade sig till min
förvåning nästan alla grobara.
Lefvande fåglar kunna näppeligen undgå att vara högeligen verk-
samma vid fröens förflyttning. Jag kunde gifva många fakta som
visa huru ofta frön af många slag drifvas af vinden vida omkring
öfver oceanen. Vi kunna med säkerhet antaga att under sådana om-
ständigheter deras flyghastighet ofta skulle vara 35 mil i timmen och
några författare hafva uppgifvit vida högre tal. Jag har aldrig sett ett
exempel af närande frön som passerat igenom en fågels tarmkanal,
men hårda frön gå oskadade äfven igenom en kalkons digestionsor-
ganer. Under loppet af två månader plockade jag i min trädgård
tolf slags frön ur exkrementerna af små fåglar och dessa tycktes ful-
lkomliga och några som sattes på prof grodde. Men följande faktum
är vigtigare; fåglarnas kräfva afsöndrar ingen magsaft och skadar
icke det minsta, såsom jag af försök vet, fröens groningsförmåga; nu
påstås med säkerhet, att då en fågel funnit och uppätit ett rikligt
förråd af näring, alla frön icke komma ned i magen förr än 12—18
timmar efter måltiden. En fågel kan på denna tid lätteligen drifvas
500 mil bort, och då falkar äro kända för att uppspana trötta fåglar,
så kan innehållet i deras uppslitna kräfva på detta sätt med lätthet
spridas omkring. Många falkar och ugglor sluka sitt byte helt och
uppkräkas efter tolf till tjugu timmar fjädrar, hvilka såsom jag vet
af experiment i zoologiska trädgården innehålla grobara frön. Nå-
gra frön af hafra, hvete, hirs, kanariegräs, hampa, klöfver och betor
grodde efter att hafva i tolf till tjuguen timmar legat i magen af
olika roffåglar och två betfrön grodde efter att hafva på detta sätt
legat qvar i två dagar och fjorton timmar. Insjöfisk äter frön af mån-
ga land- och vattenväxter: fiskar uppslukas vanligen af fåglar och
på detta sätt kunna frön transporteras från den ena orten till den
andra. Jag införde många slags frön i magarna på döda fiskar och
lemnade derefter deras kroppar åt fiskörnar, storkar och pelikaner;
efter en mellantid af flera timmar antingen uppkastades de tillsam-
mans med fjädrar och hår eller öfvergingo i exkrementerna och flera
af dessa frön behöllo sin groningsförmåga. Vissa frön blefvo likväl
dödade under denna process.
Gräshoppor drifvas stundom långa sträckor från land; sjelf fån-
gade jag en 370 mil från kusten af Afrika och jag har hört omtalas
andra som blifvit tagna på ännu större afstånd. Sir C. Lyell har af
Rev. R. T. Lowe emottagit det meddelande att i November 1844 sto-
ra svärmar af gräshoppor besökte Madeira. De voro oräkneliga till
antal, så täta som snöflingor i den svåraste snöstorm och sträckte sig
uppåt så långt man kunde se med kikare. Under två eller tre dagar
svärmade de blott omkring långsamt i luften i en stor ellips åtmin-
stone fem eller sex mil i diameter och om natten slogo de ned i de
större träden, som voro alldeles betäckta af dem. Derefter försvunno
de öfver hafvet lika hastigt som de kommit och hafva aldrig sedan
besökt ön. I några delar af Natal tro några af farmers ehuru på otill-
räckliga skäl, att ogräsfrön införas i deras åkerfält med exkrementer-
na af de stora gräshoppssvärmar som ofta hemsöka detta land. För
att öfvertyga mig om riktigheten häraf sände mig mr Weale i ett bref
ett litet stycke torkade exkrementer i hvilka jag under mikroskopet
fann flera små frön, och från dem uppdrog jag flera växter af två
arter i två slägten. På detta sätt kan en gräshoppsvärm, sådan som
den på Madeira, lätt blifva ett medel att införa flera växtslag på en
ö som ligger långt från fastland.
Ehuru fåglarnas näbbar och fötter i allmänhet äro rena, finnes
dock stundom något jord fasthängande vid dem; i ett fall fann jag
sextioen frön och i ett annat tjugutvå frön i torr lerhaltig jord från
foten af en rapphöna och i jorden fans en liten sten så stor som ett
vickerfrö. Här är ett bättre fall: ett ben af en morkulla sändes mig af
en vän med ett litet stycke torr jord vidhängande, som vägde blott
nio gran, och detta innehöll ett frö af Juncus bufonius, som grodde
och blommade. Många fakta kunde anföras som bevis, att marken
nästan öfverallt är försedd med frön; prof. Newton sände mig till
exempel benet af en rödbent rapphöna (Caccabis rufa) som blifvit
sårad och icke kunde flyga, och en derpå fastsittande hård jordklimp
som vägde sex och ett halft uns. Jordstycket hade bevarats i tre år,
men då det sönderbröts, fuktades och sattes under en glasklocka
uppspirade icke mindre än 82 växter derifrån: dessa bestodo af tolf
monocotyledoner, deribland den vanliga hafran och 70 dicotyledoner,
hvilka att döma af de unga bladen tillhörde åtminstone tre skilda
arter. Med sådana fakta framför oss, kunna vi nu betvifla att mån-
ga fåglar som af vinden årligen drifvas öfver stora sträckor af hafvet
och som årligen flytta — milliontals vaktlar till exempel öfver Medel-
hafvet— tillfälligtvis medföra några frön som sitta fast i smuts på
deras fötter eller näbbar? Men jag skall återkomma till detta ämne.
Isberg äro som bekant ofta belastade med jord och stenar och
hafva äfven medfört ris, ben och bon af landfåglar, så att det svårli-
gen kan betviflas att de tillfälligtvis, såsom Lyell framhållit, hafva
förflyttat frön från en trakt till en annan i de arktiska och antark-
tiska regionerna, och under istiden från en del af de nu tempererade
regionerna till en annan. Af det stora antal växter på Azoriska öar-
na som tillhöra Europa i jemförelse med arterna på andra öar i
Atlantiska hafvet, som ligga närmare fastlandet, och (såsom H. C.
Watson anmärkt) från deras något nordliga karakter i förhållande
till latituden, misstänkte jag att dessa öar till en del blifvit beväxta
af frön som under istiden med isberg blifvit transporterade dit. På
min begäran skref sir C. Lyell till Hartung för att fråga, om han
hade iakttagit några erratiska block på dessa öar och han svarade,
att han funnit stora stycken af granit och andra klippor som annars
icke finnas i arkipelagen. Deraf kunna vi med visshet sluta, att is-
berg fordom aflastade sin börda af klippor på stränderna af dessa öar
midt i hafvet, och det är åtminstone möjligt att de kunnat medföra
frön af växter från nordligare trakter.
Om vi taga i betraktande, att dessa olika transportmedel och
andra medel som otvifvelaktigt ännu äro att upptäcka hafva varit
i verksamhet år efter år i hundratals sekler, skulle det vara besyn-
nerligt, om icke många växter på detta sätt blifvit förda vida omkring.
Dessa transportmedel hafva stundom blifvit kallade tillfälliga, men
detta är icke strängt riktigt: hafsströmmarna äro icke tillfälliga, ej
heller riktningen af de förherskande vindarna. Det torde observeras,
att knappt något transportmedel kan föra fröen till mycket stora af-
stånd, ty fröen bibehålla icke länge sin vitalitet om de en längre tid
utsättas för hafsvattnets inverkan, ej heller kunna de länge stanna i
fåglars kräfva eller tarmkanal. Dessa medel torde likväl räcka till för
transport öfver hafssträckor af några hundra mils bredd eller från
ö till ö, eller från en kontinent till en närliggande ö, men icke från
en kontinent till en annan på långt afstånd. Flororna i skilda konti-
nenter blifva icke blandade genom sådana medel, utan förblifva lika
skilda som de nu äro. På grund af strömmarnas riktning skola de icke
kunna föra frön från Nordamerika till Britannien ehuru de kunna föra
dem från Vestindien till våra vestra kuster, der de icke kunde uthär-
da vårt klimat äfven om de icke dödades af sin långa nedsänkning
i hafsvattnet. Nästan hvarje år drifvas en eller två landfåglar tvärt
öfver hela Atlantiska oceanen från Nordamerika till vestra kusten af
England och Irland, men frön kunna dessa främlingar medföra blott
på ett sätt, nämligen genom smuts som sutte fast vid deras fötter
eller näbbar, hvilket i sig sjelft är en sällsynt händelse. Äfven i detta
fall, huru ringa är icke utsigten för ett frö att falla i lämplig jordmån
och komma till utveckling! Men det skulle vara ett stort misstag
att påstå, att emedan en väl befolkad ö som Storbritannien icke har
så vidt vi känna (och det skulle vara svårt att bevisa det) inom de
senaste få århundradena genom tillfälliga transportmedel fått några
inflyttningar från Europa eller någon annan kontinent, att derföre
icke en fattigt befolkad ö, ehuru vida mera aflägsen från något fast-
land, skulle kunna erhålla några kolonister genom likartade medel.
Af hundra frön eller djur som transporterades till en ö, äfven om
denna vore mindre befolkad än Britannien, torde måhända icke mer
än en vara så väl lämpad för sitt nya hem, att den kan naturaliseras.
Men detta är såsom mig tyckes icke något kraftigt argument emot
hvad som kunde åstadkommas genom tillfälliga transportmedel un-
der de långa geologiska periodernas förlopp under öarnas höjning
innan de blifvit fullt befolkade. På ett nästan kalt land der få eller
inga förstörande insekter eller fåglar lefde skulle hvarje frö som hän-
delsevis kom dit, om det vore lämpligt för klimatet, gro och lefva.
Spridning under istiden.
Identiteten emellan många växter och djur på bergspetsar skilda
från hvarandra genom hundratals mil af lågland, der alpina arter
omöjligen kunna lefva, är ett af de mest öfverraskande kända exem-
pel på att samma art lefver på skilda punkter utan någon märkbar
möjlighet för den att hafva kunnat flytta från en punkt till en an-
nan. Det är i sjelfva verket ett märkvärdigt faktum att se så många
växter af samma art lefva på de snöiga regionerna af Alperna eller
Pyreneerna och i nordligaste trakterna af Europa, men det är vida
mera anmärkningsvärdt att växterna på Hvita bergen i Förenta Sta-
terna i Amerika äro desamma som på Labrador och nästan desamma
(enligt Asa Gray) som på de högsta bergen i Europa. Redan för så
länge sedan som 1747 ledde sådana fakta Gmelin till den slutsatsen,
att samma art måste blifvit särskildt skapad på flera skilda punk-
ter och vi skulle hafva bibehållit samma tro, om icke Agassiz ock
andra hade fästat liflig uppmärksamhet på istiden, hvilken såsom vi
genast skola se erbjuder en enkel förklaring på dessa förhållanden.
Vi hafva tydliga bevis nästan af hvarje tänkbart slag, organiskt och
oorganiskt, att inom en mycket ung geologisk period det mellersta
Europa och Nordamerika kade ett arktiskt klimat. Ruinerna af ett
nedbrändt hus bära icke mera vittne om sitt öde, än bergen i Skot-
land och Wales med deras urhålkade sidor, glatta ytor och spridda
block vittna om de isfloder med hvilka dalarna förr voro uppfylda.
Så mycket har klimatet i Europa vexlat, att i norra Italien gigan-
tiska moräner, qvarlemnade af gamla glacierer, numera betäckas med
vin- och maisplanteringar. Utöfver en stor sträcka af Förenta Sta-
terna vittna erratiska block och urhålkade klippor nogsamt om en
förfluten isperiod.
Istidens fordna inflytande på fördelningen af Europas invånare är
enligt Edvard Forbes utveckling hufvudsakligen dock följande. Men
vi skola lättare följa förändringarna om vi antaga en ny isperiod
långsamt inträda och sedan försvinna liksom den förra. Då kölden
kom och då hvarje mera sydlig zon blef lämplig för de nordligare
invånarna, skulle dessa intaga de platser som innehades af de gamla
invånarna i de tempererade zonerna. De senare måste i samma mån
gå allt längre och längre söderut, så vida de icke hindras af några
stängsel, då de duka under. Bergen skulle blifva betäckta med snö
och is och de fordna alpina inbyggarna skulle stiga ned på slätterna.
Då kölden hade nått sin höjd skulle vi hafva en arktisk fauna och flo-
ra som betäckte de centrala delarna af Europa så långt söderut som
till Alperna och Pyreneerna och äfven sträckande sig in i Spanien.
De nu tempererade regionerna i Förenta Staterna skulle likaledes
betäckas med arktiska växter och djur och dessa skulle vara nästan
desamma som i Europa; ty de nuvarande invånarna omkring polen,
hvilka vi antaga öfverallt hafva flyttat söderut äro märkvärdigt lik-
formiga rundt omkring jorden.
Då värmen återkom, återtågade de arktiska formerna norrut, tätt
följda i sitt återtåg af de mera tempererade regionernas alster. Och
då snön smälte från bergens fot skulle de arktiska formerna taga
i besittning den blottade och uppblötta marken, alltjemt stigande
uppåt allteftersom värmen tilltog och snön vidare försvann, högre
och högre, under det deras bröder fortsatte sin resa norrut. Derefter,
då värmen helt och hållet återkommit, skulle samma art som nyligen
lefvat tillsammans i massa på Europas och Nordamerikas lågland
åter finnas i den gamla och nya verldens arktiska regioner och på
många isolerade bergspetsar långt från hvarandra.
Vi kunna på detta sätt förstå identiteten emellan många växter
på punkter så ofantligt aflägsna som bergen i Förenta Staterna och
Europa. Vi kunna på detta sätt förstå det faktum, att alpina växter
i hvarje bergsträcka äro särskildt beslägtade med de arktiska former
som bo rakt norr eller nästan rakt norr om dem, ty den första fly-
ttningen då kölden kom och återflyttningen då värmen återvände
måste i allmänhet hafva gått rakt från norr till söder. De alpina
växterna i Skotland till exempel äro enligt H. C. Watson, och fjel-
lväxterna på Pyreneerna enligt Ramond synnerligen beslägtade med
växterna i norra Skandinavien; Förenta Staternas fjellväxter med
Labradors; växterna på bergen i Sibirien med arterna i de arktiska
delarna af samma land. Dessa åsigter grundade på den fullkomligt
bevisade tillvaron af en istid synas mig på ett så tillfredsställande
sätt förklara den nuvarande fördelningen af fjellens alster och de ark-
tiska produkterna i Europa och Nordamerika, att om i andra trakter
vi finna samma arter på aflägsna bergspetsar, vi kunna nästan utan
annat bevis draga den slutsatsen, att ett kallare klimat förr tillät
deras flyttning tvärt öfver mellanliggande lågland, som nu blifvit för
varmt för dem.
Då de arktiska formerna först flyttade söderut och sedermera
tillbaka norrut, allteftersom klimatet förändrades, böra de under sin
långa flyttning icke hafva varit utsatta för någon synnerlig temper-
aturvexling och då de alla flyttade en masse, böra deras ömsesidiga
relationer icke hafva blifvit synnerligen störda. I öfverensstämmelse
med de grundsatser som denna bok innehåller böra dessa former icke
hafva varit underkastade mycken modifikation. Men de alpina for-
merna som lemnats isolerade först vid bergens fot och sedan på deras
spetsar befinna sig i något olika förhållanden; ty det är icke sannolikt
att samma arktiska arter hafva lemnats på bergspetsar som stå my-
cket långt från hvarandra och hafva lefvat qvar sedan dess; de skola
också efter all sannolikhet hafva blandats med gamla fjellarter, som
måste hafva existerat på bergen före början af istiden och hvilka
under dess kallaste period hafva för tillfället drifvits ned på slät-
terna; de måste också hafva varit utsatta för något olika klimatiska
förhållanden. Deras ömsesidiga relationer måste derföre hafva blifvit
i någon mån störda, och de hafva derföre blifvit benägna för modi-
fikation; och detta finna vi hafva varit förhållandet, ty om vi jemföra
de närvarande alpina växterna och djuren på Europas bergskedjor
med hvarandra, så existera, ehuru många arter äro identiskt desam-
ma, några såsom varieteter, andra såsom tvifvelaktiga arter eller un-
derarter, andra såsom bestämdt skilda, men nära beslägtade arter,
representerande hvarandra på de olika bergskedjorna.
I föregående framställning har jag antagit att vid början af vår
tänkta isperiod de arktiska produktionerna voro så likformiga omkring
polen som de nu äro. Men det är nödvändigt att inbegripa äfven mån-
ga subarktiska och några få tempererade former, ty några af dessa
äro desamma på de lägre bergsluttningarna och på slätterna af Nor-
damerika och Europa, och man kan fråga, huru jag förklarar denna
grad af likformighet i de subarktiska och tempererade alstren af gam-
la och nya verlden vid början af den verkliga istiden. I närvarande
tid skiljas de subarktiska och norra tempererade alstren af gamla
och nya verlden genom hela Atlantiska oceanen och norra delen af
Stilla hafvet. Under istiden då invånarna i gamla och nya verlden
bodde längre söderut än de nu göra måste de hafva varit ännu mer
skilda från hvarandra genom vida hafsytor, så att man mycket väl
kan fråga huru samma art kunnat komma in i de båda kontinenter-
na som då voro så långt skilda åt. Förklaringen ligger, som jag tror,
i klimatets beskaffenhet före begynnelsen af isperioden. Vid denna
period, den yngre pliocena, voro flertalet af jordens invånare speci-
fikt desamma som nu och vi hafva goda skäl att tro, att klimatet
var varmare än nu. Deraf kunna vi antaga att de organismer som
nu lefva under 60◦ latitud under den pliocena perioden lefde ännu
längre norrut under polcirkeln på 66◦ —67◦ latitud, och att de nu-
varande arktiska produktionerna då lefde i länderna ännu närmare
polen. Om vi nu betrakta jordgloben, se vi att under polcirkeln lan-
det är nästan sammanhängande från vestra Europa genom Sibirien
till östra Amerika. Och detta sammanhängande polarland, med de-
raf följande fri flyttning under ett gynsammare klimat, bör förklara
den antagna likformigheten i de subarktiska och tempererade alstren
i gamla och nya verlden på en tidpunkt som föregick istiden.
Då jag af ofvan anförda skäl antager, att våra kontinenter länge
förblifvit i nästan samma relativa läge, ehuru underkastade stora,
partiella höjdförändringar, är jag mycket benägen att utsträcka of-
van anförda åsigt och antaga att under någon tidigare och varmare
period, den äldre pliocena, ett stort antal af samma växter och djur
bebodde det nästan sammanhängande polarlandet; och att dessa
växter och djur både i gamla och nya verlden började långsamt flyt-
ta söderut då klimatet blef mindre varmt långt innan istidens början.
Vi se nu såsom jag tror deras efterkommande mest i ett modifieradt
tillstånd i de centrala delarna af Europa och Förenta Staterna. En-
ligt denna åsigt kunna vi förstå slägtskapen och den ändock ringa
identiteten emellan alstren af Europa och Nordamerika, en slägtskap
som är i hög grad anmärkningsvärd i betraktande af de två ytornas
afstånd och deras särskiljande genom Atlantiska Oceanen. Vi kunna
vidare fatta det sällsamma förhållande som flera iakttagare anmärkt,
att Europas och Amerikas alster under den senare tertiära perioden
voro mera beslägtade med hvarandra än de äro i närvarande tid; ty
under dessa varmare perioder måste de norra delarna af gamla och
nya verlden hafva varit nästan oafbrutet förenade af land, som tje-
nade till brygga för invånarnas fria flyttning, hvilken brygga sedan
genom kölden blef ofarbar.
Under den långsamt aftagande värmen under den pliocena pe-
rioden så snart arterna som bebodde den nya och gamla verlden
gemensamt flyttade söder om polcirkeln, måste de fullkomligt af-
skäras från hvarandra. Denna separation måste hafva försiggått för
lång tid tillbaka åtminstone för de mera tempererade områdenas al-
ster. Då växter och djur flyttade söderut måste de blandas i den
ena stora regionen med Amerikas inhemska produkter och måste
täfla med dem, och i den andra med den gamla verldens. Följak-
tligen hafva vi här allting gynsamt för mycken modifikation, — för
vida större modifikation än bland de alpina produkterna, som inom
en mycket yngre period lemnats isolerade på bergstrakterna och de
arktiska länderna Europa och Nordamerika. Deraf har det kommit,
att om vi jemföra de nu lefvande produktionerna i den nya och gam-
la verldens tempererade trakter, vi finna mycket få identiska arter
(ehuru Asa Gray nyligen visat att flera växter äro identiska än man
förr antog), men vi finna i hvarje stor klass många former, som nå-
gra naturforskare upptaga såsom geografiska raser och andra såsom
skilda arter och en massa af beslägtade eller representerande former,
hvilka af alla naturforskare upptagas såsom specifikt skilda.
Liksom på land, så kan äfven i hafsvattnen en långsam flyttning
söderut af en hafsfauna, hvilken under den pliocena eller en nå-
got tidigare period var nästan likformig längs de sammanhängande
kusterna af polcirkeln, enligt teorien om härstamning med modifika-
tion förklara de många beslägtade former som nu bo i fullständigt
skilda hafsytor. På detta sätt tror jag vi kunna förstå närvaron af
några ännu lefvande och några beslägtade former på östra och ves-
tra stränderna af Nordamerika; och den ännu mera öfverraskande
tillvaron af många beslägtade krustaceer (såsom beskrifna i Danas
beundransvärda verk), af några fiskar och andra hafsdjur i Medel-
hafvet och i Japans haf — då dessa två haf nu äro fullständigt skilda
genom bredden af en hel kontinent och en vidsträckt ocean.
Dessa fall af nära slägtskap emellan arter som antingen nu bebo
eller förr bebott hafven på vestra och östra kusterna af Nordameri-
ka, Medelhafvet och Japanska hafvet och de tempererade länderna
i Nordamerika och Europa äro oförklarliga enligt skapelseteorien.
Vi kunna icke fasthålla, att sådana arter blifvit skapade lika i öfv-
erensstämmelse med de nästan lika fysiska förhållandena på de olika
områdena; ty om vi till exempel jemföra vissa delar af Sydamerika
med delar af södra Afrika eller Australien, se vi länder nästan lika i
alla sina fysiska förhållanden men med ytterligt olika invånare.
Vexlande istider i norr och söder.
Men vi måste återvända till vårt egentliga ämne. Jag är öfvertygad
att Forbes åsigt kan få ännu större utsträckning. I Europa påträfta
vi de tydligaste bevis på en isperiod från vestra kusterna af Britan-
nien till Uralbergen i öster och Pyreneerna i söder. Från de infrusna
däggdjuren och beskaffenheten af bergvegetationen kunna vi sluta
till att Sibirien likaledes berördes deraf. På Libanon betäckte enligt
Hooker evig snö fordom den centrala axeln och alstrade glacierer
som rullade 4000 fot ned i dalgångarna. Längs Himalaya på 900
mil aflägsna punkter hafva glacierer lemnat märken efter sitt fordna
nedstigande, och i Sikkim såg Hooker mais växa på gigantiska gam-
la moräner. Söder om den asiatiska kontinenten på motsatta sidan
om eqvatorn veta vi nu af J. Haasts och Hectors utmärkta under-
sökningar att ofantliga glacierer fordom stego ned ganska lågt på
Nya Zeeland; och samma växter som Hooker fann på vidt skilda
bergspetsar på denna ö berätta samma historia om en förfluten is-
period. Från några fakta som blifvit mig meddelade af W. B. Clarke
tyckes också på bergen i sydöstra hörnet af Australien finnas spår af
isens verkningar i en förfluten period.
Vi skola nu vända oss till Amerika; i norra hälften hafva isburna
klippstycken funnits på östra sidan af kontinenten så långt ned som
36◦ —37◦ lat. och på kusterna af Stilla hafvet, der klimatet nu är
så olika, ned till 46◦ latitud. Erratiska block hafva också iakttagits
på Klippiga Bergen. På Cordillererna i södra Amerika nästan un-
der eqvatorn sträckte sig glaciererna en gång under deras nuvarande
höjd. I Chili undersökte jag en vidsträckt grushög med stora block,
sträckande sig midt öfver Portillodalen, hvilken otvifvelaktigt fordom
bildade en ofantlig morän, och D. Forbes har meddelat mig, att han i
flera delar af Cordillererna från 13◦ till 30◦ sydlig latitud på ungefär
12,000 fots höjd funnit djupt fårade klippor, liknande dem han så
väl kände från Norge, och likaledes stora grusmassor, som inneslöto
fårade kiselstycken. Längs hela denna sträcka på Cordillererna exis-
tera nu icke några glacierer, icke ens på mycket ansenligare höjder.
Längre söderut på båda sidor om kontinenten från 41◦ lat. till den
sydligaste ändan hafva vi det tydligaste bevis på isens verkningar i
oräkneliga block som förflyttats långt från sitt ursprung.
Af alla dessa fakta — utsträckningen af isens verkningar rund-
tomkring de norra och södra hemisfererna — periodens unga datum
i båda hemisfererna — dess varaktighet i båda under en lång tid,
hvilket vi kunna sluta af dess resultat — och slutligen glacierernas
låga nedstigande längs hela Cordillerernas linie tycktes mig förr att
vi icke kunde undgå den slutsatsen att temperaturen på hela jor-
den samtidigt varit sänkt under istiden. Men Croll har nu i en serie
beundransvärda arbeten försökt att visa, att ett isklimat är resul-
tatet af flera fysiska orsaker, som kommit i verksamhet genom en
förökning i jordens excentricitet. Alla dessa orsaker verka till sam-
ma mål; men den mäktigaste synes vara excentricitetens inverkan på
hafsströmmarna. Af Crolls undersökningar följer, att kalla perioder
reguliert återkomma efter tio à femtontusen år; men att på mycket
längre mellantider på grund af vissa omständigheter kölden är yt-
terligt stark, och räcker under längre tider. Croll tror att den sista
stora isperioden inträffade för ungefär 240,000 år sedan och räckte
med obetydliga klimatförändringar i 160,000 år. Angående äldre is-
tider hysa flera geologer med stöd af direkta bevis den öfvertygelsen
att sådana inträffat under Miocen- och Eocenperioden för att icke
tala om äldre formationer. Men för vårt närvarande ämne är det
vigtigaste resultat till hvilket Croll kommit, att då den norra hemis-
feren passerar en kall period, är temperaturen i den södra hemisferen
deremot höjd med mycket mildare vintrar, hufvudsakligen beroende
på förändringar i hafsströmmarna. Tvärtom är förhållandet med den
norra hemisferen då den södra har sin isperiod. Dessa slutsatser äro
som vi skola se mycket vigtiga för den geografiska fördelningen; men
jag vill först anföra fakta som tarfva en förklaring.
I Sydamerika kar Hooker visat att utom många beslägtade arter
emellan fyrtio och femtio af de blommande växterna på Eldslandet,
som utgöra en icke obetydlig del af dess fattiga flora, äfven till-
höra Europa och Nordamerika, så ofantligt aflägsna dessa äro från
hvarandra i motsatta hemisferen. På de höga bergen i det mellersta
Amerika påträffas en mängd särskilda arter tillhörande europeiska
slägten. På Organbergen i Brasilien funnos af Gardener några få eu-
ropeiska, några antarktiska och några andiska slägten, hvilka icke
finnas i de låga mellanliggande heta länderna. På Silla de Caraccas
fann den ryktbare Humboldt för längesedan arter af slägten som äro
karakteristiska för Cordillererna.
I Afrika påträffas på Abyssiniens berg flera för Europa karakter-
istiska former och några få representanter af floran på Goda Hopp-
sudden. På sistnämda ställe har man funnit några få europeiska arter
som tros icke vara införda af menniskan och på bergen flera represen-
terande europeiska former som icke finnas i de emellan vändkretsarna
liggande delarna af Afrika. Hooker har också nyligen visat, att flera
af de växter som bo på de öfre delarna af den höga ön Fernando
Po och på de närliggande Cameroonbergen i Guineabugten äro nära
beslägtade med dem som finnas på bergen i Abyssinien och likaledes
med dem i det tempererade Europa. Det tyckes nu också såsom jag
hör af Hooker, att några af dessa tempererade växter hafva af Rev.
R. T. Lowe upptäckts på bergen å Cap Verdöarna. Denna utsträckn-
ing af samma tempererade former nästan under eqvatorn tvärt öfver
hela Afrikas kontinent och till bergen i Cap Verd-arkipelagen är ett
af de mest märkvärdiga förhållanden i växternas fördelning.
På Himalaya och på de isolerade bergsträckorna på indiska halfön,
på Ceylons höjder, och på Javas vulkaniska käglor påträffas många
växter antingen identiskt desamma eller representerande hvarandra
och på samma gång representerande växter i Europa som icke blifvit
funna på de mellanliggande heta låglanden. En förteckning öfver
slägten funna på Javas höga spetsar liknar en samling på en höjd i
Europa. Ännu mera öfverraskande är det förhållande att särskilda
sydliga australiska former representeras af vissa växter som växa på
spetsarna af Borneos berg. Några af dessa australiska former sträcka
sig såsom jag hör af Hooker längs höjderna på Malakkahalfön och
äro sparsamt spridda å ena sidan öfver Indien och å den andra så
långt norrut som till Japan.
På de södra bergen i Australien har F. Müller upptäckt flera
europeiska arter, andra, som icke införts af menniskor, finnas på
lågländerna, och enligt Hookers uppgift kan en lång lista upprättas
på europeiska slägten som blifvit funna i Australien men icke i de
mellanliggande heta zonerna. I sitt utmärkta arbete ”Introduction to
the flora of New Zealand” meddelar Hooker analoga anmärkningsvär-
da förhållanden rörande växternas fördelning på denna stora ö. Deraf
se vi att vissa växter som lefva på de mera höga bergen i tropikerna i
alla delar af jorden och på de tempererade slätterna i norr och söder
äro antingen samma identiska arter eller varieteter af samma art. Det
torde likväl observeras att dessa växter icke äro strängt arktiska for-
mer, ty såsom H. C. Watson har anmärkt ”om vi gå från polen till de
eqvatoriela latituderna bli alpflororna mindre och mindre arktiska”.
Utom dessa beslägtade eller identiska former finnas många arter som
bebo samma vidt skilda områden, tillhörande slägten som nu icke
finnas i de tropiska mellanliggande låglanden.
Dessa korta antydningar hafva blott tillämpning på växter, men
några få analoga fakta kunde gifvas som röra landdjur. Bland hafvets
alster inträffa liknande förhållanden; såsom ett exempel vill jag an-
föra ett yttrande af en stor auktoritet prof. Dana, ”att det helt säkert
är ett underbart faktum att nya Zeeland i sina krustaceer mera lik-
nar Storbritannien, dess antipod, än någon annan del af jorden”. J.
Richardson talar också om uppträdandet af nordliga fiskformer på
kusterna af Nya Zeeland, Tasmanien m. m. Hooker har meddelat mig
att tjugufem algarter äro gemensamma för Nya Zeeland och Europa
utan att hafva blifvit funna i mellanliggande haf.
Af föregående förhållanden nämligen närvaron af tempererade
former på högländerna öfver hela det tropiska Afrika och längs In-
diska halföarna till Ceylon och Malayiska arkipelagen och i min-
dre utpräglad grad tvärt öfver det vidsträckta tropiska Sydamerika,
synes det nästan säkert att på någon förfluten period otvifvelaktigt
under den strängaste delen af istiden lågländerna i dessa stora kon-
tinenter öfverallt under eqvatorn innehades af ett ansenligt antal
tempererade former. På denna period var eqvatorialklimatet på haf-
sytan sannolikt ungefär detsamma som nu på en höjd af från fem till
sex tusen fot under samma latitud eller kanske snarare kallare. Under
den kallaste perioden måste lågländerna under eqvatorn hafva varit
beklädda med en blandad tropisk och tempererad vegetation, lik den
Hooker beskrifvit såsom växande yppigt på höjden af fyra till fem
tusen fot på de lägre sluttningarna af Himalaya, men måhända med
ännu större öfvervigt af tempererade former. Vidare på den bergiga
ön Fernando Po i Guineabugten fann Mann tempererade europeiska
former som började visa sig vid höjden af omkring femtusen fot. På
bergen i Panama på en höjd af blott tvåtusen fot, fann Seeman veg-
etationen lik Mexikos ”med former från de heta zonerna harmoniskt
blandade med tempererade”.
Låt oss nu se, om Crolls slutsatser att den norra hemisferen ly-
dde under den stora isperiodens ytterliga köld, under det den södra
var varmare, sprider något ljus öfver den närvarande som det tyckes
oförklarliga fördelningen af åtskilliga organismer i de tempererade
delarna af båda hemisfererna och på tropikernas berg. Beräknad
efter år måste istiden hafva varit mycket lång, och om vi komma
ihåg öfver hvilka vidsträckta ytor några naturaliserade växter och
djur hafva spridt sig inom några få århundraden, måste denna peri-
od hafva varit tillräcklig för hvarje grad af flyttning. Då kölden blef
mer och mer häftig, veta vi att arktiska former bröto in i de tem-
pererade regionerna, och från de nyss anförda fakta kan näppeligen
något tvifvel återstå att några af de kraftigare, de dominerande och
mest spridda tempererade formerna verkligen bröto in i de eqvato-
riala lågländerna. Inbyggarna i dessa lågland skulle på samma gång
flytta in i de tropiska och subtropiska regionerna i söder, ty den södra
hemisferen var under denna period varmare. Vid istidens aftagande,
då båda hemisfererna småningom återtogo sina fordna temperaturer,
måste de norra tempererade formerna som bebo lågländerna under
eqvatorn drifvas till sina förra hem eller duka under och ersättas af
de eqvatoriala formerna som återvände från södern. Några af de nor-
ra tempererade formerna måste nästan med säkerhet bestiga något
närbeläget högland, hvarest de, om det vore tillräckligt högt, länge
skulle förblifva vid lif, liksom de arktiska formerna på Europas berg.
De kunna ega bestånd äfven om klimatet icke varit fullkomligt läm-
padt för dem, ty temperaturförändringen måste hafva varit mycket
långsam och växter ega otvifvelaktigt en viss förmåga af acklima-
tisering, såsom bevisas deraf att de lemna sina afkomlingar olika
konstitutionel förmåga att motstå hetta och köld.
Under händelsernas reguliera förlopp måste den södra hemisfer-
en derefter inträda i en isperiod under det de norra hemisferernas
klimat blef varmare och de södra tempererade formerna skulle då
i sin ordning invandra på de eqvatoriala lågländerna. De norra for-
merna som förut lemnats qvar på bergen stiga nu ned och blanda sig
med de södra formerna. Då värmen återvände, skulle dessa senare
återgå till sina förra hem, lemnande några få arter på bergen och
förande med sig söderut några af de förra tempererade formerna
som nedstigit från sina bergiga hemland. Vi få således några arter
identiskt desamma i de norra och södra tempererade zonerna och på
bergen i de mellanliggande tropiska regionerna. Men de arter som
under en lång tid lemnats qvar på dessa berg eller i motsatta hem-
isferer måste råka i strid med många nya former och skulle komma
under något olika fysiska förhållanden, derföre skulle de vara särde-
les benägna för modifikation och böra i allmänhet nu existera såsom
varieteter eller representerande arter, hvilket också är förhållandet.
Vi måste också fasthålla i minnet de förflutna isperioderna i båda
hemisfererna, ty dessa skola förklara enligt samma grundsatser att
många fullständigt skilda arter bebo samma vidt skilda områden och
tillhöra slägten som nu icke finnas i de mellanliggande heta zonerna.
Det är ett anmärkningsvärdt faktum som Hooker strängt framhåller
angående Amerika och de Candolle för Australien, att många fler
identiska eller nu obetydligt modifierade arter hafva flyttat från norr
till söder än i motsatt riktning. Vi se likväl några få sydliga for-
mer på bergen på Borneo och i Abyssinien. Jag antager, att denna
öfvervägande flyttning från norr till söder beror på landets större ut-
sträckning i norr och derpå att de nordliga formerna i sina hemland
hafva funnits i större antal och följaktligen genom naturligt urval och
konkurrens uppnått en högre grad af fulländning eller dominerande
kraft än de södra formerna. Och således om de två serierna blandas
i de eqvatoriala trakterna under de vexlande isperioderna, skulle de
norra formerna vara de kraftigare och kunna behålla sina platser på
bergen och sedermera flytta söderut med de sydliga formerna; de
södra formerna äro deremot alltid underlägsna de norra. På samma
sätt se vi för det närvarande, att ganska många europeiska alster bek-
läda marken i La Plata, Nya Zeeland och till mindre grad Australien,
efter att hafva besegrat infödingarna; hvaremot ytterligt få sydliga
former hafva blifvit naturaliserade i någon del af den norra hemisfer-
en, ehuru hudar och ull och andra ämnen som kunnat medföra frön
hafva i betydlig mängd införts till Europa från La Plata och under
de senare trettio eller fyrtio åren från Australien. Neilgherrie-bergen
i Indien göra likväl ett särskildt undantag; ty såsom jag hör af Hook-
er finnas der flera sjelfsådda australiska former som naturaliserats.
Före den sista stora istiden voro otvifvelaktigt de tropiska bergen
befolkade med infödda alpina former, men dessa hafva nästan öfver-
allt vikit undan för de mera dominerande formerna, som bildats på
de större ytorna i nordens större verkstäder. På många öar hafva
de naturaliserade produkterna i antal nästan uppnått eller till och
med öfvergått de inhemska och detta är det första steget till deras
utrotning. Berg äro likasom öar på land, och deras invånare hafva
vikit undan och vika fortfarande undan för de genom menniskans
medverkan naturaliserade kontinentala formerna.
Samma grundsatser låta tillämpa sig på fördelningen af landdjur
och hafsproduktioner i de norra och södra tempererade zonerna och
på de tropiska bergen. Om under istiden hafsströmmarna voro helt
olika mot hvad de nu äro, kunna några af de tempererade hafvens
invånare hafva nått eqvatorn, af dessa skulle några få möjligen med
ens vara i stånd att flytta söderut genom att hålla sig i de kallare
hafsströmmarna, under det andra hafva stannat och lefvat qvar i de
kallare djupen, till dess den södra hemisferen i sin ordning utsattes
för ett isklimat som tillät deras vidare flyttning; nästan på samma
sätt som enligt Forbes isolerade områden bebodda af arktiska alster
ännu i dag existera i de djupare delarna af de tempererade hafven.
Jag tror ingalunda att alla svårigheter i fördelningen och slägt-
skapen emellan de arter som nu lefva så vidt skilda i norr och
söder och stundom på mellanliggande bergskedjor med ofvanstående
åsigter äro undanröjda. Flyttningslinierna kunna icke med noggranhet
utstakas. Vi kunna icke säga hvarföre dessa arter hafva flyttat och
icke andra; hvarföre vissa arter hafva modifierats och lemnat ur-
sprung till andra former under det andra förblifvit oförändrade. Vi
kunna icke hoppas att förklara sådana fakta förr än vi kunna säga
hvarföre en art och icke en annan blifvit naturaliserad genom men-
niskans åtgöranden i främmande land; hvarföre en art har två eller
tre gånger så stor spridning och är två eller tre gånger så allmän
som en annan art inom deras egna områden.
Flera speciela svårigheter återstå således att lösas; till exem-
pel tillvaron enligt Hooker af samma växter på punkter så enormt
aflägsna som Kerguelen-Land, Nya Zeeland, och Eldslandet; men
såsom Lyell förmodar kunna isberg hafva medverkat till deras sprid-
ning. Förekomsten af arter, hvilka ehuru skilda tillhöra uteslutande
sydliga slägten, på sådana aflägsna punkter af södra hemisferen är
ett mera anmärkningsvärdt förhållande. Några af dessa arter äro så
väl skilda att vi icke kunna antaga att sedan sista isperiodens början
tiden har varit tillräcklig för deras flyttning och följande modifika-
tion i nödvändig grad. Dessa fakta synas mig angifva, att skilda arter
af samma slägten hafva flyttat i radierande linier från en gemensam
medelpunkt, och jag är böjd att söka så väl i den södra som i den
norra hemisferen en tidigare och varmare period som föregick isti-
dens början, då de antarktiska länderna som nu äro betäckta med
is buro en i hög grad egendomlig och isolerad flora. Man kan anta-
ga, att förrän denna flora under den sista istiden dog ut, några få
former redan blifvit vida kringspridda till olika delar af den södra
hemisferen genom tillfälliga transportmedel och med biträde af nu
sjunkna öar såsom hvilopunkter. De södra stränderna af Amerika,
Australien och Nya Zeeland hafva på detta sätt kunnat få en lika
färgning af samma egendomliga lifsformer.
Sir C. Lyell har i ett med mitt resonnemang nästan identiskt
uttryckssätt framstält förmodanden öfver verkningarna af stora kli-
matvexlingar öfver hela jorden på den geografiska fördelningen af
de lefvande varelserna. Och vi hafva nu sett att Crolls slutsats att
successiva isperioder i den ena hemisferen sammanföllo med varmare
perioder i den motsatta hemisferen, tillsammans med antagandet af
en ringa modifikation af arterna, förklarar en mängd fakta i fördel-
ningen af samma och beslägtade lifsformer i alla delar af jordklotet.
De lefvande vattnen hafva under vissa perioder flutit från norr och
sedan från söder och hafva i båda fallen nått eqvatorn, men lif-
sströmmen har gått med större kraft från norr än i motsatt riktning
och har följaktligen friare öfversvämmat södern. Likasom tidvattnet
lemnar sina spår i horisontala linier som sträcka sig längre upp på
stränder der floden är högre, så hafva de lefvande vattnen lemnat
sin lefvande drift på våra bergspetsar i en linie som sakta stiger från
de arktiska lågländerna till en stor höjd under eqvatorn. De olika
varelser som på detta sätt lemnats strandade kunna jemföras med
vilda menniskoraser uppdrifna och qvarlefvande i bergfästen i näs-
tan hvarje land, hvilka utgöra en för oss intressant qvarlefva af de
kringliggande lågländernas fordna inbyggare.
KAPITEL 12
Geografisk fördelning.
(Fortsättning.)
Fördelning af sötvattensalster. — Invånarna på oceanöar. — Brist på
batrachier och landdäggdjur. — Relationer emellan invånare på öar
och närliggande fastland. — Kolonisering från närmaste håll jemte
följande modifikation. — Sammanfattning af detta och föregående
kapitel.
Då sjöar och flodsystem äro skilda från hvarandra genom lan-
dområden, som tjena såsom stängsel, kunde man tänka att sötvat-
tensalster icke kunnat få någon vidsträckt spridning inom samma
trakt, och då hafvet tydligen är ett ännu fruktansvärdare stängsel,
att de icke skulle kunna sprida sig till aflägsna länder. Men ett rakt
motsatt förhållande eger rum. Många sötvattensarter som höra till
fullkomligt skilda klasser hafva icke blott en enorm utbredning, utan
beslägtade arter herrska på ett anmärkningsvärdt sätt öfver hela jor-
den. Jag minnes mycket väl min öfverraskning att finna så mycken
likhet i sötvattensinsekter, snäckor m. m., då jag först undersökte
Brasiliens sötvatten, och olikheten i de deromkring boende land-
djuren, jemförda med Britanniens.
395
Men denna förmåga hos sötvattensprodukterna att sprida sig så
vidsträckt, huru oväntad den är, kan i de flesta fall förklaras genom
deras förmåga att på ett för dem högeligen fördelaktigt sätt fly-
tta kortare stycken från dam till dam eller från flod till flod och
benägenheten för vidsträckt spridning följer deraf såsom en nästan
nödvändig konseqvens. Vi kunna här blott fästa oss vid några få
fall. Af fiskar tror jag aldrig samma art påträffas i skilda kontinen-
ters sötvatten. Men på samma kontinent hafva samma arter ofta
en vidsträckt och nästan nyckfull spridning, ty två flodsystem haf-
va några fiskar gemensamma och andra olika. Några få fakta synes
mig tala för möjligheten af deras transport genom tillfälliga medel,
såsom att fiskar i Indien ofta af hvirfvelvindar drifvas upp i luften,
äfvensom vitaliteten hos deras ägg upptagna ur vatten. Men jag är
mera benägen att tillskrifva sötvattensfiskarnas utbredning hufvud-
sakligen landets höjdförändringar under en nyare tid, som haft till
följd att förut skilda floder flutit tillsammans. Exempel härpå kan
också gifvas under öfversvämningar utan någon förändring af landets
nivå. Den stora skiljaktigheten emellan fiskar på motsatta sidor af
större bergsträckor, hvilka från en tidig period måste hafva fullkom-
ligt förhindrat flodsystemens sammanflytande, synes också leda till
detta antagande. Utan tvifvel finnas många fall af sötvattensfiskars
uppträdande i mycket skilda delar af jorden som icke kunna för när-
varande förklaras; men några insjöfiskar tillhöra gamla former och
i sådana fall torde tiden varit tillräcklig för stora geografiska förän-
dringar och följaktligen tid och tillfälle till mycken flyttning. I andra
rummet kunna saltvattensfiskar med omsorg småningom vänjas att
lefva i insjöar och enligt Valenciennes finnes knappt en enda grupp
hvars alla medlemmar äro uteslutande inskränkta till sötvatten, så
att en marin art af en sötvattensgrupp har kunnat flytta längs haf-
skusterna och sedan blifvit modifierad och lämpad för ett aflägset
lands insjöar.
Några arter af sötvattensnäckor hafva mycket stor spridning och
beslägtade arter, hvilka enligt vår teori härstamma från en gemen-
sam stamfader och ur gemensam källa, äro förherskande öfver hela
jorden. Deras fördelning förvånade mig i början mycket, då deras
ägg icke kunna förflyttas af fåglar och omedelbarligen dödas af hafs-
vattnet likasom de fullväxta. Jag kunde icke ens förstå huru några
naturaliserade arter hafva spridt sig hastigt utöfver samma land.
Men två omständigheter, hvilka jag iakttagit — och otvifvelaktigt
återstå många att observera — sprida något ljus öfver detta ämne.
Då en and hastigt dyker upp ur en dam betäckt med andmat (Lem-
na) har jag två gånger sett dessa små växter fastna på fågelns rygg;
och det har händt mig, då jag flyttade litet andmat från ett aqvari-
um till ett annat, att jag helt och hållet utan afsigt befolkat det ena
med sötvattensnäckor från det andra. Men en annan omständighet
är kanske mera verksam; jag nedhängde en andfot i ett aqvarium der
en mängd ägg af sötvattensnäckor höllo på att kläckas, och jag fann
att en del af de ytterst små nykläckta snäckorna kröpo upp på foten
och hängde sig så fast dervid, att de icke kunde skrapas af vid upp-
tagandet ur vattnet, ehuru vid en mera framskriden ålder de skulle
frivilligt fallit af. Dessa nykläckta snäckor, ehuru af aqvatisk natur,
lefde på andfoten i fuktig luft från tolf till tjugu timmar och under
denna tid kan en and eller häger flyga åtminstone sex- eller sjuhun-
dra mil, och om den af vinden drifves öfver hafvet till en oceanö
eller någon annan aflägsen punkt, torde den der slå sig ned i en
dam eller flod. Sir C. Lyell har meddelat mig att en Dytiscus blifvit
fångad med en Ancylus (en sötvattensnäcka) fasthängande, och en
vattenbagge af samma familj, en Colymbetes, flög en gång ombord
på ”Beagle”, då den var på fyrtiofem mils afstånd från närmaste land:
huru mycket längre den skulle kunnat drifvas af en gynsam vind, kan
ingen säga.
Hvad växterna beträffar har det länge varit kändt, hvilken enorm
spridning många sötvatten- och äfven många kärrarter hafva både
öfver kontinenter och till de mest aflägsna oceanöar. Detta bevisas
på ett slående sätt, såsom A. de Candolle anmärkt, i stora grup-
per af landväxter som hafva blott mycket få slägtingar som lefva i
vatten, ty de senare synas omedelbarligen såsom en följd förvärfva
en vidsträckt utbredning. Jag tror detta kan förklaras genom gyn-
samma spridningsmedel. Jag har förut omnämt att jord tillfälligtvis,
ehuru sällan, i ringa mängd sitter fast vid fåglars fötter och näbbar.
Vadande fåglar, som ofta besöka dyiga dammar, hafva oftast smutsi-
ga fötter, och fåglar af denna ordning äro enligt hvad jag kan visa de
största vandrare och påträffas tillfälligtvis på de mest aflägsna och
kala öar midt i oceanen; de böra icke vara i stånd att slå sig ned på
hafsytan, så att smutsen icke kan tvättas af deras fötter, och då de
landa, skola de helt säkert flyga till sina naturliga hemvist i sötvat-
tnen. Jag tror icke botanister observerat huru rik dyen i dammar är
på frön; jag har gjort några små försök, men vill här anföra blott det
anmärkningsvärdaste fallet: jag tog i Februari tre matskedar dy från
tre skilda orter under vatten på botten af en liten dam; torkad vägde
denna dy 6 3/4 uns; jag bevarade den täckt i min studerkammare
i sex månader, plockade upp och räknade hvarje växt alltefter som
den sköt upp; de voro af många slag och tillsammans 537 till antal
och dock rymdes all gyttjan i en kaffekopp! I betraktande af dessa
fakta anser jag, att det skulle vara en oförklarlig omständighet om
vattenfåglar icke transporterade frön af samma sötvattenväxter till
obebodda dammar och floder på vidt skilda punkter. Samma kraft
har kunnat vara verksam för de mindre insjödjurens ägg.
Andra okända krafter hafva sannolikt också dervid spelat någon
rol. Jag har funnit att insjöfiskar äta vissa slags frön, ehuru de gif-
va upp många andra fröslag sedan de sväljt dem: äfven små fiskar
svälja frön af måttlig storlek såsom af den gula vattenliljan och Pota-
mogeton. Några andra fåglar hafva under århundraden oafbrutet ätit
fisk; de flyga derefter omkring och begifva sig till andra vatten, eller
drifvas af vinden öfver hafvet: och vi hafva sett att fröen behålla
sin groningsförmåga om de kastas upp eller afgå med exkrementer
flera timmar efteråt. Då jag såg storleken af den vackra vattenlil-
jans frön (Nelumbium) och ihågkom A. de Candolles beskrifning på
denna växt, trodde jag att dess fördelning skulle vara fullkomligt
oförklarlig; men Audubon uppgifver att han funnit frön af den sto-
ra sydliga vattenliljan (enligt Hooker sannolikt Nelumbium luteum)
i magen af häger; ehuru jag icke känner det såsom faktiskt, gifver
dock analogien anledning att tro, att en häger som flyger till en an-
nan dam och der får ett duktigt mål af fisk, kastar upp ur sin mage
sannolikt osmälta frön af Nelumbium, eller också har fågeln kunnat
släppa fröen under ungarnas matande, på samma sätt som fåglar
ofta släppa ned fiskar.
Om vi taga i betraktande alla dessa olika spridningsmedel, få
vi komma ihåg, att då en dam eller flod först bildas, till exempel
på en ö under höjning, den är obebodd och ett enstaka frö eller
ägg har mycken utsigt att frodas. Ehuru en kamp för tillvaron alltid
måste uppstå emellan invånarna i en dam, af huru få olika slag de
än må vara, så måste dock, då antalet äfven i en väl befolkad dam
är litet i jemförelse med antalet arter som bebo en lika stor landyta,
striden sannolikt vara mindre häftig emellan vattendjur än emellan
landdjur; en inkräktare från vattnen i en främmande trakt bör föl-
jaktligen hafva bättre utsigt att intaga en ny plats än förhållandet
är för landkolonister. Vi böra också ihågkomma att många sötvat-
tensalster stå lågt i naturens skala och vi hafva skäl att tro, att lägre
varelser modifieras mindre hastigt än de högre, och detta bör göra
flyttningstiden för hvarje vattenart större än den öfverhufvudtaget
är. Vi få icke heller förglömma sannolikheten af att många arter förr
hafva spridt sig så kontinuerligt som sötvattensprodukter kunna göra
öfver ofantliga ytor, och sedermera dött ut i mellanliggande trakter.
Men sötvattensväxternas och de lägre djurens spridning, vare sig de
behålla samma form identiskt eller i någon mån modifierad, beror
enligt min åsigt hufvudsakligen på den vidsträckta spridningen af
deras frön och ägg genom djur, isynnerhet vattenfåglar, hvilka hafva
stor förmåga att flyga och af naturen flytta från det ena vattnet till
det andra.
Om invånarna på oceanöar.
Vi komma nu till den sista af de tre stora klasser af fakta, som jag har
utvalt såsom erbjudande de största svårigheterna, om vi antaga den
åsigten, att icke blott alla individer af samma art, hvarhelst de finnas,
hafva flyttat ut från ett enda område, utan att äfven beslägtade
arter, ehuru de nu bebo de mest skilda punkter hafva utgått från en
enda yta, födelseorten för deras gemensamma stamfar. Jag har redan
framhållit att jag icke kan erkänna Forbes åsigt om kontinenternas
utsträckning, hvilken om den fullföljdes skulle leda till den åsigt
att alla nu existerande öar hafva varit kontinuerligt förenade med
något fastland under en nyare period. Denna åsigt skulle undanröja
många svårigheter, men den skulle icke förklara alla omständigheter.
I följande framställning skall jag icke inskränka mig till den blotta
spridningsfrågan, utan äfven beröra några förhållanden, som stå i
sammanhang med sanningen af de två teorierna, oberoende skapelser
eller descendens.
Arterna af alla slag som bebo oceanöar äro få till antal jemförda
med dem som finnas på kontinentalytor: A. de Candolle medgifver
detta för växter och Wollaston för insekter. Nya Zeeland till exempel
med dess höga berg som sträcka sig öfver 750 mils latitud jemte de
utanför liggande öarna Auckland, Campbell och Chatam, innehålla
960 slag af blommande växter; om vi jemföra detta måttliga antal
med arterna som svämma öfver lika ytor i sydvestra Australien eller
vid Goda Hoppsudden, måste vi medgifva att någonting helt annat
än blott olikhet i fysiska förhållanden har verkat en så stor skilnad
i artantal. Till och med det enformiga området omkring Cambridge
har 847 växter och den lilla ön Anglesea 764, men deri inbegripas
dock några ormbunkar och några få införda växter, och jemförelsen
är i några hänseenden icke fullt exakt. Det är fullt bevisadt att den
kala ön Ascension ursprungligen egde blott ett halft dussin blom-
mande växter, dock hafva många numera derstädes blifvit naturalis-
erade, såsom äfven på Nya Zeeland och hvarje annan oceanö. På
S:t Helena hafva vi anledning att tro de naturaliserade växterna
och djuren hafva nästan eller helt och hållet utrotat många infödda
former. Den som antager åsigten om hvarje art såsom resultat af
en oberoende skapelseakt måste medgifva att ett tillräckligt antal
af lämpliga växter och djur icke blifvit skapade för oceanöarna, ty
menniskan har utan afsigt befolkat dem vida fulltaligare och full-
ständigare än naturen.
Ehuru på oceanöarna arterna äro få till antal, är ofta proportio-
nen af endemiska arter (det är sådana som icke finnas annorstädes på
jorden) ytterligt stor. Om vi till exempel jemföra antalet endemiska
landsnäckor på Madeira, eller endemiska fåglar på Galapagosöarna
med det antal som finnes på någon kontinent, och vidare jemföra öns
ytområde med kontinentens, så skola vi se sanningen häraf. Detta
har man kunnat vänta a priori, ty såsom vi redan utvecklat, komma
händelsevis arter efter långa mellantider in på ett nytt och isoleradt
område och måste täfla med nya konkurrenter, och de böra derföre
vara högeligen benägna för modifikation och skola ofta alstra grupper
af modifierade afkomlingar. Men deraf följer ingalunda att emedan
på en ö nästan alla arter af en klass äro egendomliga, de som tillhöra
en annan klass eller en annan afdelning af samma klass också äro
egendomliga, och denna olikhet synes delvis bero derpå att arter som
icke äro modifierade hafva inflyttat i mängd, så att deras ömsesidiga
relationer icke hafva blifvit mycket rubbade; och delvis derpå, att
ofta ankommit modifierade inflyttande arter från moderlandet, med
hvilka öinvånarna hafva kroaserats. Vi måste komma ihåg att afkom-
lingarna af sådana kroaseringar nästan alltid vinna i styrka, så att
äfven en tillfällig kroasering kunde åstadkomma större verkan än på
förhand kan antagas. Jag vill gifva några belysningar af föregående
antydningar: på Galapagosöarna finnas 26 landfåglar, af dem äro 21
(eller kanske 23) egendomliga, hvaremot af 11 hafsfåglar blott två äro
egendomliga; och det är klart att hafsfåglar hafva lättare att komma
till dessa öar och oftare också komma dit än landfåglar. Bermuda å
andra sidan, som ligger på ungefär samma afstånd från Nordameri-
ka som Galapagosöarna från Sydamerika, och som har mycket egen-
domlig grund eger icke en enda endemisk landfågel, och vi känna
af J. M. Jones utmärkta af handling om Bermuda, att rätt många
nordamerikanska fåglar tillfälligtvis eller till och med ofta besöka
denna ö. Nästan hvarje år enligt meddelande af E. V. Harcourt drif-
vas många europeiska fåglar till Madeira; denna ö är bebodd af 99
slag, af hvilka blott ett är egendomligt, ehuru mycket beslägtadt med
en europeisk form, och tre eller fyra andra arter äro inskränkta till
denna ö och Kanarieöarna. Öarna Bermuda och Madeira hafva alltså
befolkats af fåglar från närliggande trakter, hvilka under långa tider
kämpat med hvarandra och ömsesidigt lämpats efter hvarandra; då
de derföre en gång rotfästat sig i sitt nya hem, hålles hvar och en
af de andra i sina egna vanor och på sin egen plats, och är följak-
tligen föga benägen för modifikation. Hvarje tendens dertill skulle
också motarbetas af kroasering med ej modifierade inflyttande in-
divider från moderlandet. Madeira åter är bebodd af ett underbart
antal egendomliga landsnäckor; hvaremot icke en enda hafssnäcka
är egendomlig för dess stränder; ehuru vi icke känna hafssnäckors
spridning, kunna vi dock antaga att deras ägg eller larver, möjligen
fastsittande vid sjögräs eller drifved eller vid fötterna af vadarefåglar,
kunna flyttas tre eller fyrahundra mil tvärt öfver öppna hafvet vida
lättare än landsnäckor. De olika insektordningar som bebo Madeira
förete nästan liknande fall.
Oceanöar äro stundom i saknad af djur af vissa hela klasser och
deras platser intagas af andra: däggdjurens plats intages således på
Galapagosöarna af reptilier och på Nya Zeeland af gigantiska fåglar
utan vingar. Ehuru Nya Zeeland här upptages såsom oceanö, är det
dock till en viss grad tvifvelaktigt, om den verkligen bör såsom sådan
betraktas; den är särdeles stor och icke skild från Australien genom
någon synnerligen djup sjö; från dess geologiska karakter och rikt-
ningen af dess bergskedja har Rev. W. B. Clarke nyligen påstått att
denna ö så väl som Nya Caledonien bör betraktas såsom tillhörande
Australien. Om vi fästa oss vid växterna, har Hooker visat att på
Galapagosöarna de proportionela antalen af de skilda ordningarna
äro mycket olika mot hvad de annars äro. Alla sådana olikheter i
tal och frånvaron af vissa hela grupper af djur och växter på öar
förklaras i allmänhet genom antagna olikheter i fysiska förhållan-
den, men denna förklaring är icke litet tvifvelaktig. Lättheten af
flyttning synes hafva varit fullt så vigtig som de fysiska vilkorens
beskaffenhet.
Många märkvärdigt obetydliga förhållanden kunna anföras med
afseende på invånarna på oceanöar. På många öar som icke bebos
af ett enda däggdjur hafva till exempel några af de endemiska väx-
terna med fina hakar försedda frön; och få relationer äro tydligare
än att med hakar försedda frön äro ämnade att förflyttas med däg-
gdjurens pels eller ull. Men sådana frön kunna transporteras till en
ö på annat vis, och då växten sedan modifieras, bildar den en en-
demisk art, som ännu kan bibehålla hakarna, hvilka icke böra utgöra
något mindre nyttigt bihang än de skrynklade vingarna under de
sammanväxta täckvingarna på många insulära skalbaggar. Öar ega
vidare ofta träd eller buskar af ordningar som öfverallt annorstädes
inbegripa blott örtartade växter; träd hafva nu såsom A. de Candolle
har visat i allmänhet blott inskränkta utbredningsområden, hvad or-
saken dertill än må vara. Träd skola derföre med föga sannolikhet
uppnå aflägsna oceanöar, och en örtartad växt, som icke haft någon
utsigt för en lycklig strid med de många fullt utvecklade träd som
lefva på en kontinent, vinner alltid en fördel, då den stannat på en
ö, genom att växa högre och högre och stiga öfver de andra örtar-
tade växterna. I detta fall skulle det naturliga urvalet arbeta på en
förstoring af växten, till hvad ordning den än hör, och derigenom
förvandla den först till en buske och sedan till ett träd.
Bristen på batrachier och landdäggdjur på oceanöar.
Bory S:t Vincent har för längesedan anfört, att batrachier (grodor,
ödlor) aldrig finnas på någon af de många öar, hvarmed oceanen
är beströdd. Jag har bemödat mig om att bekräfta detta påstående
och funnit det strängt taget sant, med undantag af Nya Zeeland,
Andaman-öarna och möjligen Salomon-öarna. Denna allmänna från-
varo af grodor, paddor och ödlor på så många oceanöar kan icke
förklaras af deras fysiska förhållanden; i sjelfva verket synas öar vara
särskildt lämpliga för dessa djur, ty grodor hafva blifvit införda på
Madeira, Azorerna och Mauritius och hafva förökat sig så att de
blifvit skadliga. Men då dessa djur och deras rom omedelbarligen
dödas af hafsvatten, skulle deras transport tvärt öfver hafvet vara
förenad med stora svårigheter, och deraf kunna vi inse, hvarföre de
icke finnas på någon oceanö. Men hvarföre de enligt skapelseteorien
icke skulle blifvit skapade der, vore mycket svårt att förklara.
Däggdjur förete ett annat och likartadt fall. Jag har omsorgs-
fullt granskat de äldsta resebeskrifningar och hittills har jag icke
funnit ett enda otvifvelaktigt fall på ett däggdjur (med undantag
af infödingarnas tama djur) som bebott en ö på mer än 300 mils
afstånd från en kontinent eller en kontinentalö; och många öar på
mycket mindre afstånd äro lika tomma. Falklandsöarna som bebos
af en varglik räf, äro närmast undantagen, men denna grupp kan
icke betraktas såsom oceanisk, då den ligger på en bank som står i
förening med fasta landet på ett afstånd af 280 mil; vidare flyttade
isberg fordom stora stenblock till deras vestra stränder och dessa
hafva förr kunnat medföra räfvar, såsom nu ofta händer i de ark-
tiska regionerna. Dock kan man icke säga, att små öar icke kunna
bära åtminstone små däggdjur, ty de finnas i många delar af jorden
på små öar om de ligga nära en kontinent och svårligen kan någon
ö nämnas, på hvilken icke våra små fyrfotadjur blifvit naturaliser-
ade och rikligt förökat sig. Man kan icke enligt den vanliga åsigten
om skapelse säga, att tiden icke räckt till för däggdjurens skapelse;
många vulkaniska öar äro tillräckligt gamla, hvilket bevisas af den
ytterliga förstöring de undergått och af deras tertiära lager: det har
också varit tid för bildandet af endemiska arter af andra klasser, och
på kontinenter är det kändt, att däggdjur uppträda och försvinna vi-
da hastigare än andra och lägre djur. Ehuru landdjur icke finnas på
oceanöar, finnas dock flygande djur nästan på hvarje ö. Nya Zeeland
eger två flädermöss som icke finnas annorstädes på jorden; Norfolk-
söarna, Fidschi-arkipelagen, Boninöarna, Carolinerna och Marian-
erna och Mauritius ega alla sina egendomliga flädermöss. Hvarföre,
kan man fråga, har den antagna skapande kraften alstrat flädermöss
och inga andra däggdjur på aflägsna öar? Enligt min åsigt kan denna
fråga med lätthet besvaras, ty intet landdjur kan förflyttas öfver en
vidsträckt hafsyta, men flädermöss kunna flyga öfver den. Man har
sett flädermöss flyga på dagen långt ute på den atlantiska oceanen;
och två nordamerikanska arter besöka regelbundet eller tillfälligtvis
Bermudaön på 600 mils afstånd från fastlandet. Jag hör af Tomes,
som särskildt studerat denna familj, att många arter hafva en an-
nan utbredning och finnas på kontinenter och på långt aflägsna öar.
Derföre behöfva vi blott antaga, att sådana vandrande arter hafva
blifvit modifierade i sina nya hem efter sin nya belägenhet och vi
kunna förstå tillvaron af endemiska flädermöss på oceanöar, jemte
frånvaron af alla andra landdäggdjur.
Ett annat intressant förhållande eger rum emellan djupet af det
haf som skiljer öar från hvarandra eller från närmaste fastland och
graden af slägtskap hos de der boende däggdjuren. Windsor Earl
har gjort några observationer i detta hänseende, hvilka sedan fått en
stor utsträckning genom Wallaces beundransvärda undersökningar
öfver den stora Malayiska arkipelagen, som nära Celebes delas af
ett område af större djup, hvilket skiljer två i hög grad olika däg-
gdjursfaunor. På hvar sida stå öarna på en måttligt grund bank och
de bebos af samma eller mycket närslägtade däggdjur. Jag har hit-
tills icke haft tillfälle att fullfölja detta ämne i alla delar af jorden,
men så långt jag har hunnit gäller denna lag. Britannien är till ex-
empel skild från Europa genom en grund kanal och däggdjuren äro
desamma på båda sidor, och samma är äfven förhållandet med alla
öar nära Australiens kuster. De vestindiska öarna å andra sidan stå
på en betydligt djupare bank, nära 1000 famnar djup; här finna vi
amerikanska former, men arterna och till och med slägtena äro full-
ständigt skilda. Då graden af modifikation som djur af alla slag un-
dergå till en del beror på tidens längd, och då det är sannolikare att
öar skilda från hvarandra eller från fastlandet genom grunda kanaler
hafva i en senare period hängt tillsammans än öar som äro åtskilda
genom djupare kanaler, så kunna vi begripa hvarföre en relation eger
rum emellan djupet af ett haf som skiljer två däggdjursfaunor och
graden af deras slägtskap, en relation, som är fullkomligt oförklarlig
efter teorien om oberoende skapelser.
Föregående fakta rörande invånarna på oceanöar, — nämligen
fåtalet af arter med en stor proportion af endemiska former — mod-
ifikationen af medlemmar af vissa grupper och icke andra i samma
klass — frånvaron af hela ordningar, såsom batrachier och landdäg-
gdjur, trots närvaron af flädermöss — de enkla förhållandena af våra
växtordningar — örtartade växters utveckling till träd m. m. synas
mig bättre öfverensstämma med tron på verksamheten hos tillfälli-
ga transportmedel, som fortgått under en lång tids förlopp, än med
tron på alla oceanöars fordna förbindelse med närmaste kontinent;
ty med denna senare åsigt är det sannolikt att de olika klasserna
skulle hafva flyttat mera likformigt, och då arterna invandrat i mas-
sa skulle icke deras ömsesidiga relationer blifvit mycket störda och
följaktligen skulle de hafva modifierats antingen alldeles icke eller på
ett mera likformigt sätt.
Jag förnekar icke, att många allvarsamma svårigheter finnas för
att förstå, huru många af invånarna på de mera aflägsna öarna haf-
va kommit till sina nuvarande hem, vare sig de nu bibehålla samma
specifika form eller blifvit modifierade. Men vi få icke förbise sanno-
likheten deraf att öar fordom kunnat existera såsom hvilopunkter,
af hvilka numera icke finnes ett spår qvar. Jag vill särskildt fästa mig
vid ett sådant svårt fall. Nästan alla oceaniska öar, äfven de mest
isolerade och de minsta, bebos af landsnäckor, i allmänhet endemiska
arter, men stundom arter som finnas annorstädes; tydliga exempel
härpå hafva gifvits af A. A. Gould för Stilla hafvet. Nu är det bekant
att landsnäckor med lätthet dödas af hafsvatten, deras ägg, åtmin-
stone sådana som jag försökt, spricka deri och dö. Det måste dock
enligt vår åsigt finnas något okändt, men tillfälligt medel för deras
transport. Månne icke de nykläckta ungarna stundom hänga sig fast
vid fötterna på fåglar som sofva på marken och på detta sätt flyt-
tas? Det förekom mig som om landsnäckor under vintersömn med en
membranös diafragma öfver snäckans mun, kunde förflyttas i rem-
nor af drifved tvärt öfver måttligt vidsträckta hafsytor. Och jag fann
att flera arter i detta tillstånd utan skada emotstod en sänkning i
vatten under sju dagar; en snäcka, Helix pomatia, sedan den på det-
ta sätt blifvit behandlad och återkommit i sin vintersömn, lades i
tjugu dagar i hafsvatten, och hemtade sig fullständigt. Under denna
tids förlopp skulle snäckan kunnat drifvas af en hafsström af medel-
hastighet till ett afstånd af 660 geografiska mil. Då denna Helix har
ett tjockt kalkartadt operculum, tog jag bort det och sedan den bil-
dat ett nytt membranöst lock, nedsänkte jag den ånyo i hafsvatten
under fjorton dagar och den hemtade sig åter och kröp bort. Baron
Aucapitaine har nyligen försökt liknande experiment: han lade 100
landsnäckor af tio slägten i en med hål genomborrad låda och sänkte
den i hafvet under fjorton dagars tid. Af hundra snäckor hemtade sig
tjugusju. Närvaron af en operculum synes hafva varit af vigt, då af
tolf specimen af Cyclostoma elegans, som är försedd dermed, lefde
elfva upp igen. Det är anmärkningsvärdt, att då Helix pomatia för
mig så väl motstod saltvattnets inverkan icke en af femtiofyra exem-
plar tillhörande fyra arter af Helix kommo till lif igen i Aucapitaines
försök. Det är likväl ingalunda sannolikt, att landsnäckor på detta
sätt ofta förflyttats; fåglarnas fötter är en antagligare metod.
Öinvånarnas slägtskap med inbyggare på närmaste fastland.
Det mest egendomliga och för oss vigtiga faktum är slägtskapen
emellan de arter som bebo öar och invånarna på närmaste fastland,
ehuru de icke äro identiska. Talrika exempel derpå kunde gifvas.
Gralapagos-arkipelagen ligger under eqvatorn på ett afstånd af 500
och 600 mil från Sydamerikas kuster. Nästan hvarje produkt af land
och vatten bär här den allmänneliga prägeln af Amerikas kontinent.
Der finnas tjugusex landfåglar och tjuguen eller möjligen tjugutre
af dessa upptagas såsom bestämda arter och antagas hafva blifvit
skapade här; den nära slägtskapen hos de flesta af dessa fåglar med
amerikanska arter i nästan hvarje karakter, i vanor, åtbörder och
ljud ligger för öppen dag. Så är äfven förhållandet med de öfriga
djuren och en stor del af växterna såsom Hooker visat i sin utmärk-
ta flora från denna arkipelag. En naturforskare som betraktar invå-
narna på dessa vulkaniska öar i Stilla hafvet på flera hundra mils
afstånd från kontinenten tycker sig ännu stå på Amerikas fasta land.
Hvarpå beror då detta? Hvarföre skola dessa arter, som antagas vara
skapade på Galapagosarkipelagen och icke annorstädes, bära en så
uppenbar prägel af slägtskap med dem som äro skapade i Amerika?
Det finnes ingenting i lefnadsvilkoren, i öarnas geologiska beskaffen-
het, i deras höjd eller klimat, eller i de olika klassernas proportioner,
som synnerligen liknar förhållandena på Sydamerikas kust; i sjelfva
verket finnes en grad af likhet i markens vulkaniska beskaffenhet,
i klimatet, höjd och öarnas storlek emellan Galapagosarkipelagen
och Cap Verdöarna, men hvilken fullständig olikhet emellan de-
ras inbyggare! Inbyggarna på Cap Verdöarna äro beslägtade med
Afrikas invånare likasom Galapagosöarnas med Amerikas. Fakta så-
dana som dessa tillstädja ingen slags förklaring enligt den vanliga
åsigten om oberoende skapelser, hvaremot i öfverensstämmelse med
här framhållna åsigter det är klart att Galapagosöarna skulle lätt
emottaga kolonister från Amerika antingen genom tillfälliga trans-
portmedel eller derigenom att de fordom sammanhängt med fasta
landet, likasom Cap Verdöarna från Afrika, och att sådana kolonis-
ter skulle vara benägna för modifikation, men enligt grundsatsen om
ärftlighet alltid förrådande sin ursprungliga födelseort.
Många analoga fakta kunde anföras: i sjelfva verket är det en
nästan allmän regel, att de endemiska alstren på öar äro beslägtade
med dem på närmaste fastland eller på närmaste ö. Undantagen äro
få och de flesta af dem lätt förklarliga. Så till exempel ehuru Ker-
guelen Land ligger närmare Afrika än Amerika, äro växterna besläg-
tade med Amerikas och detta mycket nära såsom vi veta af Hookers
uppgifter, men enligt åsigten att denna ö har blifvit beväxt af frön
som blifvit medförda af isberg ditdrifna af de förherskande ström-
marna försvinner denna anomali. Nya Zeeland är i sina endemiska
växter mycket mera beslägtad med Australien, det närmaste fast-
landet, än med någon annan region och detta är hvad vi kunde
vänta; men det är också ganska nära beslägtadt med Sydamerika,
hvilket ehuru den närmaste kontinenten är så enormt aflägset, att
förhållandet blir en anomali. Men denna svårighet försvinner näs-
tan enligt den åsigten att Nya Zeeland, Sydamerika och de andra
sydliga länderna hafva delvis blifvit befolkade från en nästan mellan-
liggande ehuru aflägsen punkt nämligen från de antarktiska öarna,
då de under en varmare tertiärperiod voro beklädda med vegetation
före början af den sista isperioden. Den slägtskap hvilken, ehuru
svag, dock verkligen enligt Hookers försäkringar eger rum emellan
floran på sydvestra hörnet af Australien och Goda Hoppsudden är
vida mera anmärkningsvärd; men den är inskränkt till växterna och
lärer väl otvifvelaktigt någon dag få sin förklaring.
Samma lag som styrer slägtskapen emellan invånarna på öar och
på närmaste fastland är stundom utvecklad i mindre skala men på ett
intressant sätt inom gränserna af samma arkipelag. Hvarje särskild
ö af Galapagosarkipelagen till exempel är bebodd af skilda arter och
detta är märkvärdigt; men dessa arter äro vida närmare beslägtade
med hvarandra än med invånarna i någon annan del af jorden. Detta
är hvad man kunde vänta, ty öar som äro belägna så nära hvarandra
böra nästan nödvändigt emottaga emigranter från samma ursprung-
liga källa och från hvarandra. Men hvad är orsaken att många af de
inflyttade hafva blifvit olika modifierade, ehuru blott i ringa grad,
på öar belägna inom synhåll, som hafva samma geologiska beskaffen-
het, samma höjd, klimat etc. Detta tycktes mig länge vara en stor
svårighet, men den beror till hufvudsaklig del på den djupt rotade
villfarelsen att betrakta de fysiska förhållandena såsom de vigtigaste;
hvaremot det icke kan bestridas att beskaffenheten af de andra in-
byggarna, med hvilka hvar och en har att täfla, är ett åtminstone lika
vigtigt och i allmänhet vida vigtigare moment för framgång. Om vi
nu betrakta de arter, som bebo Galapagosarkipelagen och likaledes
finnas i andra delar af jorden, finna vi dem visa betydliga skiljak-
tigheter på de olika öarna. Denna skiljaktighet kunde man hafva
väntat, om öarna hafva befolkats genom tillfälliga transportmedel,
om ett frö till exempel af en växt hade förts till en ö och af en annan
växt till en annan ö, ehuru de alla framgått ur samma källa. Derföre
om under fordna tider en inflyttande art först hade slagit sig ned på
en af öarna eller om den sedermera spridde sig från den ena till den
andra, skulle den otvifvelaktigt hafva råkat ut för olika förhållan-
den på de olika öarna, ty den skulle få att täfla med olika grupper
af organismer: en växt skulle till exempel finna den för honom bäst
lämpliga marken intagen af något olika arter på olika öar och skulle
vara utsatt för anfall af något olika fiender. Om den då varierade,
skulle det naturliga urvalet sannolikt gynna olika varieteter på de
olika öarna. Några arter skulle likväl sprida sig och dock behålla
samma karakter öfver hela gruppen, likasom vi se några arter sprida
sig vida öfver en kontinent och förblifva desamma.
Det verkligen öfverraskande förhållandet på dessa Galapagosöar
och i mindre grad i några analoga fall är att hvarje ny art sedan
den blifvit bildad på någon ö icke hastigt spridde sig till de andra
öarna. Men ehuru öarna ligga inom synhåll från hvarandra, äro de
skilda genom djupa hafsarmar, i de flesta fall vidsträcktare än engel-
ska kanalen, och det finnes intet skäl att antaga, att de i en förfluten
period varit kontinuerligt förenade. Hafsströmmarna äro hastiga och
stryka tvärt igenom arkipelagen och häftiga vindar äro sällsynta, så
att öarna äro vida mera skilda från hvarandra i verkligheten än kar-
tan utvisar. Icke desto mindre äro några arter gemensamma för de
olika öarna, både af dem som finnas i andra delar af jorden och af
dem som äro inskränkta till arkipelagen; och vi kunna antaga från
deras närvarande fördelningssätt, att de hafva spridt sig från en ö till
de andra. Men vi få ofta, tror jag, en oriktig åsigt om sannolikheten
af närbeslägtade arters invandring inom hvarandras område, då de
sättas i förbindelse med hvarandra. Otvifvelaktigt skall en art, om
den har något företräde framför en annan, på mycket kort tid helt
och hållet eller till en del uttränga den; men om båda äro lika väl
lämpade för sina egna platser, skola sannolikt båda behålla sina roler
och hålla sig skilda för huru lång tid som helst. Om vi äro förtrogna
med det förhållande, att många arter som naturaliserats genom men-
niskans åtgöranden hafva spridt sig med förvånande hastighet öfver
vidsträckta områden, kunna vi antaga att de flesta arter skola spri-
da sig på samma vis; men vi böra ihågkomma att de arter som
naturaliserats i nya länder i allmänhet icke äro nära beslägtade med
de ursprungliga inbyggarna, utan äro väl skilda former, som i det
stora flertalet fall tillhöra skilda arter, såsom A. de Candolle har be-
visat. På Galapagosarkipelagen äro till och med många fåglar skilda
på hvarje ö, ehuru de äro så väl lämpade att flyga från ö till ö;
sålunda finnas der tre närbeslägtade arter af härmtrasten (Mimus),
hvar och en begränsad till sin ö. Låt oss nu antaga, att härmtrasten
från Chathamön af vinden drifves till Charlesön, som har sin egen
härmtrast; hvarföre skulle den lyckas stadfästa sig der? Vi kunna
med säkerhet antaga, att Charlesön är väl befolkad med sina egna
arter, ty årligen läggas flera ägg och kläckas ungar i större antal
än som kunna uppfödas och vi kunna antaga att den för Charlesön
egendomliga härmtrasten är åtminstone lika väl lämpad för sitt hem
som den för Chathamön säregna. Sir C. Lyell och Wollaston hafva
meddelat mig ett anmärkningsvärdt faktum angående detta ämne,
nämligen att Madeira och den närliggande ön Porto Santo ega mån-
ga skilda men representerande arter af landsnäckor, hvilka lefva i
bergsklyftor, och ehuru stora qvantiteter af sten årligen förflyttas
från Porto Santo till Madeira har denna senare ö ännu icke blifvit
koloniserad af Porto Santo-arter: icke desto mindre hafva båda öarna
blifvit koloniserade af europeiska landsnäckor, hvilka otvifvelaktigt
hade någon fördel öfver de infödda arterna. Efter dessa betraktelser
anser jag vi icke behöfva förundra oss öfver att de endemiska och rep-
resenterande arter som bebo de olika öarna af Galapagosarkipelagen
icke hafva spridt sig från ö till ö. Ett föregående besittningstagande
har sannolikt spelat en vigtig rol i förhindrandet af de arters sam-
manblandning som bebo skilda distrikt med nästan samma fysiska
förhållanden på samma kontinent. Sydvestra och sydöstra hörnet af
Australien hafva nästan samma fysiska förhållanden och äro dock
bebodda af ett stort antal skilda däggdjur, fåglar och växter.
Samma grundsats som styrer de allmänna karaktererna af invå-
narna på oceanöarna, nämligen deras relation till den källa hvarifrån
kolonister lättast kunna hafva kommit, jemte deras följande modi-
fikation har den vidsträcktaste tillämpning öfver hela naturen. Vi se
den på hvarje bergspets, i hvarje sjö, i hvarje träsk. Ty alpina arter
äro beslägtade med de omgifvande lågländernas, med undantag af
de vid glacialperioden spridda; — vi hafva sålunda i Sydamerika
alpina kolibris, alpina gnagare, alpina växter etc. alla strängt till-
hörande amerikanska former; och det är klart att hvarje berg, då det
småningom höjdes, skulle koloniseras från de omgifvande lågländer-
na. Så är äfven förhållandet med invånare i sjöar och träsk, så vida
icke en stor lätthet för flyttning har tillåtit många af dessa arter
att vara de herskande i större afdelningar af jorden. Vi se samma
grundsats i karakteren af de flesta blinda djur som bebo grottor-
na i Amerika och Europa. Andra analoga fakta kunde anföras. Det
skall som jag tror befinnas vara allmänt sant, att hvarhelst i två
regioner, de må vara aldrig så aflägsna, många beslägtade eller rep-
resenterande arter finnas, der finnas likaledes några identiska arter;
och hvarhelst många beslägtade arter finnas, der finnas också många
former som af några naturhistoriker upptagas såsom skilda arter och
af andra såsom blotta varieteter; dessa tvifvelaktiga former visa oss
stegen i modifikationsprocessen.
Relationen emellan vissa arters förmåga att flytta och flyttnin-
gens utsträckning, antingen för det närvarande eller i någon förfluten
period, och existensen af beslägtade arter på aflägsna punkter af jor-
den kan visas på ett annat och mera allmänt sätt. Gould antydde
för mig för längesedan, att i de fågelslägten som sprida sig vida
öfver jorden hafva många af arterna mycket stor utbredning. Jag
kan svårligen betvifla att denna regel har allmän giltighet, ehuru
det torde vara svårt att bevisa den. Bland däggdjur se vi den ty-
dligt utvecklad hos flädermöss och i mindre grad hos de kattartade
(Felidæ) och hundartade (Canidæ) rofdjuren. Vi se samma regel i
fördelningen af fjärilar och skalbaggar; den gäller äfven för de fles-
ta invånare i sötvatten, ty många slägten af de mest skilda klasser
sprida sig öfver jorden och många af arterna hafva en enorm sprid-
ning. Härmed menar jag icke, att alla arter i slägtena med stor ut-
bredning sjelfva hafva stor spridning utan blott några af dessa. Ej
heller menar jag att arterna i sådana slägten öfverhufvudtaget haf-
va en mycket stor utbredning; ty detta beror till stor del på huru
långt modifikationsprocessen har gått; till exempel, två varieteter
af samma art bebo Amerika och Europa och således har arten stor
utbredning; men om variationen har gått litet längre, skulle dessa
två varieteter upptagas såsom skilda arter och utbredningen skulle
blifvit betydligt reducerad. Ännu mindre menas att arter som hafva
förmåga att öfverstiga stängsel och sprida sig långt nödvändigt haf-
va stor utbredning, såsom till exempel kraftigt bevingade fåglar; ty
vi få icke förglömma att vidsträckt utbredning innefattar icke blott
förmågan att passera stängsel, utan den vida vigtigare förmågan att
segra i kampen för tillvaron med främmande medtäflare. Men enligt
den åsigten att alla arter af samma slägte, ehuru nu fördelade på
de mest aflägsna punkter af jorden hafva härstammat från en enda
stamfader böra vi finna och jag tror att vi såsom allmän regel också
finna, att några åtminstone af arterna hafva vidsträckt utbredning.
Vi böra ihågkomma med afseende på alla organiska varelser, att
många slägten äro af mycket gammalt ursprung och arterna böra i
dessa fall hafva haft lång tid till spridning och följande modifiering.
Det finnes också skäl att tro af geologiska bevis, att inom hvarje
stor klass de lägre organismerna förändra sig i långsammare pro-
portion än de högre; följaktligen hafva dessa haft mera tillfälle att
sprida sig vidt omkring utan att förlora samma specifika karakter.
Detta förhållande jemte det att fröen och äggen af nästan alla lågt
organiserade varelser äro mycket små och bättre lämpade för långa
transporter förklarar sannolikt en lag som länge iakttagits och som
nyligen blifvit afhandlad af A. de Candolle angående växterna, näm-
ligen att ju lägre en grupp af organismer står, ju större utbredning
har den.
Ofvan anförda förhållanden — att lägre organismer hafva större
utbredning än de högre — att af slägten med stor utbredning nå-
gra arter äfven hafva stora områden — sådana förhållanden som att
alpina alster, sjö- och träskprodukter i allmänhet äro beslägtade med
dem som lefva på de kringliggande lågländerna och de torra länderna
— den öfverraskande slägtskapen emellan invånare på öar och dem
på närmaste fastland — den ännu närmare slägtskapen emellan de
skilda invånarna på öar af samma arkipelag — äro oförklarliga en-
ligt den vanliga åsigten om hvarje arts oberoende skapelse, men de
äro förklarliga, om vi medgifva kolonisering från den närmaste och
beqvämaste källa jemte kolonisternas följande modifiering, så att de
passa för sina nya hem.
Sammanfattning af detta och föregående kapitel.
I dessa kapitel har jag bemödat mig att visa, att om vi fästa till-
börligt afseende på vår okunnighet om de fullständiga verkningarna
af förändringar i landets klimat och höjd, hvilka helt säkert hafva
inträffat — om vi ihågkomma huru okunniga vi äro med afseende
på de många egendomliga transportmedel — om vi hålla i minnet
huru ofta en art har kunnat sprida sig öfver en vid area, och derefter
utrotats i mellanliggande område — finnes icke någon oöfvervin-
nelig svårighet att tro, att alla individer af samma art, hvarhelst
de finnas, hafva utgått från samma stamfäder. Och vi komma till
samma slutsats, hvilken många naturhistoriker antagit under titel
enkla skapelsecentra, genom olika betraktelser, isynnerhet från be-
tydelsen af stängsel af alla slag och från den analoga fördelningen af
subgenera, slägten och familjer.
Beträffande de skilda arter som tillhöra samma slägte, hvilka
enligt vår teori måste hafva utgått från en källa, så om vi fästa
samma afseende som förut på vår okunnighet och komma ihåg att
några lifsformer hafva förändrats mycket långsamt, samt sålunda
lemna stora tidsperioder till deras flyttning äro svårigheterna långt
ifrån oöfvervinneliga, ehuru de i detta fall ofta äro stora likasom i
det föregående.
För att visa verkningarna af klimatförändringar på fördelningen
har jag försökt att visa, hvilken vigtig rol istiden har spelat, hvilken
berörde äfven eqvatorialområdet, och hvilken under köldens vexlin-
gar i norr och söder tillät de motsatta hemisferernas produkter att
blanda sig och qvarlemnade några af dem strandade på bergspetsar
i alla delar af jorden. För att visa huru olika de tillfälliga trans-
portmedlen äro har jag något längre behandlat sötvattensalstrens
spridningsmedel.
Om icke oöfvervinneliga svårigheter hindra oss att medgifva, att
under tidens lopp alla individer af samma art och likaledes af flera
arter af samma slägte hafva utgått från samma källa, äro alla sto-
ra satser i den geografiska fördelningen förklarliga enligt teorien om
flyttning med följande modifikation och förökning af nya former. Vi
kunna på detta sätt förstå den stora betydelsen af stängsel vare sig
af land eller vatten deruti att de icke blott skilja utan äfven tydli-
gen bilda de olika botaniska och zoologiska provinserna. Vi kunna
på detta sätt förstå samlandet af beslägtade arter inom samma om-
råden; och orsaken hvarföre under skilda latituder, till exempel i
Sydamerika, invånarna på slätter och berg, i skogar och träsk och
öknar äro förenade på ett så hemlighetsfullt sätt, och likaledes äro
förenade med de utdöda varelser som fordom bebodde kontinenten.
Om vi komma ihåg, att den ömsesidiga relationen emellan organism
och organism är af högsta vigt, kunna vi se, hvarföre två orter un-
der nästan samma fysiska förhållanden ofta bebos af mycket olika
lifsformer, ty alltefter tidens längd som förflutit sedan kolonisterna
beträdde en af regionerna eller båda, alltefter beskaffenheten af den
kommunikation som tillät vissa former och inga andra att inflyt-
ta, antingen i större eller mindre antal, alltefter som de inflyttande
råkade komma i mer eller mindre direkt täflan med hvarandra och
infödingarna eller icke, och alltefter som de inflyttande voro i stånd
att variera mer eller mindre hastigt, skulle i de två eller flera om-
rådena oberoende af deras fysiska förhållanden uppkomma oändligt
invecklade lifsvilkor, — skulle der bli en nästan ändlös grad af or-
ganisk verkan och återverkan, — och vi skulle finna, såsom vi också
göra, några grupper af organiska varelser högeligen och några blott
obetydligt modifierade, några utvecklade till stor kraft, andra lef-
vande i ringa antal i de olika stora geografiska provinserna.
Enligt samma grundsatser kunna vi förstå såsom jag bemödat
mig att visa, hvarföre oceaniska öar hafva blott få inbyggare men
af dessa ett stort antal äro endemiska eller säregna; och hvarföre
alltefter flyttningsmedlen af en grupp af varelser äfven inom sam-
ma klass alla arter äro egendomliga och af en annan grupp desam-
ma som i andra delar af jorden. Vi kunna se hvarföre hela grup-
per af organismer, såsom batrachier och landdäggdjur skola saknas
på oceaniska öar, under det de mest isolerade öar ega sina egen-
domliga luftdäggdjur eller flädermöss. Vi kunna inse, hvarföre det
finnes något samband emellan närvaron på öar af däggdjur i mer
eller mindre modifieradt stadium och djupet af hafvet emellan så-
dana öar och fastland. Vi kunna klarligen se, hvarföre alla invånare
på en arkipelag, ehuru specifikt skilda på flera öar, äro nära besläg-
tade med hvarandra och likaledes beslägtade, men mindre nära med
dem på den närmaste kontinenten eller andra källor hvarifrån infly-
ttningar skett. Vi kunna se, hvarföre på två ytor der mycket nära
beslägtade eller representerande arter finnas, ehuru aflägsna de än
äro från hvarandra, alltid måste finnas några identiska arter.
Såsom den hädangångne E. Forbes ofta framhöll finnes en öfver-
raskande öfverensstämmelse i lagarna för lifvet i tid och rum: de lagar
som styra successionen af lifsformerna i förflutna tider äro nästan de-
samma som de hvilka för det närvarande reglera skiljaktigheterna på
olika områden. Vi se detta i många förhållanden. Varaktigheten af
hvarje art och hvarje artgrupp är kontinuerlig i tiden; ty undanta-
gen från regeln äro så få att de utan svårighet kunna antagas bero
derpå, att vi icke hittills upptäckt i ett mellanliggande lager vissa
former, som saknas deruti, men som finnas derofvan och derunder:
så är äfven i rummet den allmänna regeln gällande, att ett om-
råde som bebos af en enda art eller af en artgrupp är kontinuerlig
och undantagen, hvilka icke äro sällsynta kunna såsom jag sökt visa
förklaras genom fordna flyttningar under olika omständigheter, eller
genom tillfälliga transportmedel eller derigenom att arterna dött ut
i de mellanliggande områdena. Både i tid och rum hafva arter och
artgrupper sina höjdpunkter af utveckling. Grupper af arter som
lefva under samma tidsperiod eller inom samma yta karakteriseras
ofta genom gemensamma obetydliga drag såsom skulptur eller färg.
Om vi se på den långa successionen af förflutna perioder likasom de
aflägsna provinserna öfver jorden finna vi att arter i vissa klasser
skilja sig föga från hvarandra under det andra i en skild klass eller
i en skild familj af samma ordning skilja sig betydligt från hvar-
andra. I både tid och rum förändras de lågt organiserade varelserna
af hvarje klass i allmänhet långsammare än de högre organiserade,
men i båda fallen finnas anmärkningsvärda undantag från regeln.
Enligt vår teori begripas lätt alla dessa relationer så väl i rum som
tid; ty antingen vi fästa oss vid de lifsformer som förändrats under
successiva perioder, eller vid dem som hafva förändrats sedan de fly-
ttat till skilda områden, i båda fallen äro formerna inom hvarje klass
förenade genom samma band af vanlig generation; och i båda fall-
en hafva lagarna för variationen varit desamma och modifikationer
hafva samlats genom samma medel, naturligt urval.
KAPITEL 13
Organiska varelsers ömsesidiga slägtskap. Morfologi
Embryologi. Rudimentära organer.
Klassifikation, grupper underordnade andra grupper. — Naturligt
system. — Reglor och svårigheter i klassifikation förklarade enligt
teorien om härstamning med modifikation. — Klassifikation af va-
rieteter. — Härstamning alltid använd i klassifikation. — Analoga
karakterer. — Affiniteter, allmänna, sammansatta, radierande. —
Arters utdöende skiljer grupper och begränsar dem. — Morfologi,
emellan medlemmar af samma klass, emellan delar af samma indi-
vid. — Embryologi, dess lagar förklarade genom variationernas in-
träffande vid en icke tidig period, och deras ärftlighet i motsvarande
period. — Rudimentära organer; deras ursprung. — Sammanfat-
tning.
Klassifikation.
Sedan den mest aflägsna period i jordens historia hafva de organ-
iska varelserna liknat hvarandra i aftagande grader, så att de kunna
ordnas i grupper och undergrupper. Denna anordning är icke godty-
417
cklig som stjernornas gruppering i konstellationer. Gruppernas till-
varo skulle varit af enkel betydelse, om en grupp varit uteslutande
lämpad att bebo landet och en annan vattnet, en att lefva af kött,
en annan af vegetabilier och så vidare; men förhållandet är helt oli-
ka i naturen, ty det är bekant, huru allmänt medlemmar af samma
grupp, till och med samma undergrupp hafva skilda lefnadsvanor.
I andra och fjerde kapitlet om variation och det naturliga urvalet
har jag försökt visa, att i hvarje land det är de vidt utbredda, de
mycket spridda och allmänna, det är de dominerande arterna af de
större slägtena i hvarje klass som variera mest. Varieteterna eller
de begynnande arterna, som på detta sätt alstrats, blifva slutligen
förvandlade i nya och skilda arter, och dessa skola enligt principen
om ärftlighet sträfva att frambringa andra nya och dominerande for-
mer. De grupper som nu äro stora och i allmänhet innehålla många
dominerande arter sträfva alltjemt att tilltaga i storlek. Jag försökte
vidare att visa, att hos afkomlingarna af hvarje art finnes en benä-
genhet för karaktersdivergens, beroende derpå att de försöka intaga
så många och skilda platser som möjligt i naturens ekonomi. Denna
sista slutsats erhåller vidare stöd, om vi observera den stora olikhet
i former, som på en liten yta komma i täflan, äfvensom genom vissa
förhållanden vid naturalisering.
Jag försökte äfven att visa, att det finnes en konstant tendens hos
de former som tilltaga i antal och divergera i karakter att uttränga
och utrota de föregående mindre divergenta och mindre förädlade
formerna. Jag beder läsaren återgå till det schema som illustrerar
verkan af dessa olika grundsatser, såsom vi förut förklarat, och han
skall se att det oundvikliga resultatet är att de modifierade ättlingar-
na som härstamma från en stamfar afdelas i grupper, subordinerade
under andra grupper. I schemat må hvarje bokstaf på öfversta linien
föreställa ett slägte innefattande flera arter; och summan af slägtena
längs denna öfre linie bilda tillsammans en klass, ty alla härstam-
ma från en uråldrig stamfar och hafva följaktligen ärft någonting
gemensamt. Men de tre slägtena på venstra sidan hafva enligt sam-
ma grundsats mycket gemensamt och bilda en underfamilj, skild
från den som innehåller de två slägtena närmast till höger, hvilka
divergerade från en gemensam stamfar vid femte härstamningsstadi-
et. Dessa fem slägten hafva också mycket gemensamt, ehuru mindre;
och de bilda en familj skild från den som innehåller de tio slägtena
ännu längre åt höger, hvilka divergerade vid en ännu tidigare peri-
od. Och alla dessa slägten som härstamma från A bilda en ordning
skild från de slägten som utgått från I. Här hafva vi således många
arter härstammande från en enda stamfar grupperade i slägten och
slägtena i flockar, familjer och ordningar, alla i en stor klass. Den
stora lagen om alla organiska varelsers naturliga sammanförande i
grupper subordinerade under andra grupper, hvilken då vi äro så
förtrogna dermed icke förefaller oss egendomlig, förklaras lätt en-
ligt mina åsigter. Otvifvelaktigt kunna organiska varelser likt alla
andra föremål klassifieras på många vis, antingen artificielt efter en-
staka karakterer eller naturligt enligt ett större antal karakterer. Vi
veta till exempel att mineralier och de elementära ämnena kunna
på detta sätt anordnas; i detta fall finnes intet sammanhang med
den genealogiska successionen, och ingen orsak kan ännu uppgifvas
för deras sammanfallande i grupper. Men för organiska varelser är
förhållandet helt olika och de ofvan anförda åsigterna förklara deras
naturliga anordnande i grupper och undergrupper och någon annan
förklaring har hittills ej blifvit försökt.
Naturhistorikerna försöka såsom vi hittills hafva sett att anordna
arterna, slägtena och familjerna i hvarje klass uti hvad man kallar
naturligt system. Men hvad menas med detta system? Några för-
fattare betrakta det blott såsom ett schema för att ordna tillsam-
mans de lefvande föremål som äro mest lika och skilja dem som äro
mest olika, eller såsom ett konstgjordt sätt att så kort som möjligt
uttala vissa satser, — det vill säga att till exempel i ett ord uppgifva
alla de för däggdjur gemensamma karakterer, i ett annat de som äro
gemensamma för alla rofdjur, i ett annat de som gemensamt till-
höra hundslägtet och slutligen genom att tillägga ett artnamn gifva
i korthet en fullständig beskrifning på hvarje hundart. Det sinrika
och nyttiga i ett sådant system är obestridligt. Men många natur-
forskare anse att något mera menas med ett naturligt system; de tro
att det uppenbarar skaparens plan; men såvida icke det kan särskildt
uppgifvas huruvida ordning i tid eller rum, eller båda, eller hvad som
annars menas med skaparens plan synes mig att dermed ingenting
är vunnet för vår kännedom. Sådana uttryck som Linnés ryktbara
yttrande, hvilket vi ofta träffa på i mer eller mindre beslöjad form,
att karaktererna icke bilda slägtet utan slägtet karaktererna, synes
innebära att någonting mera än blott likhet inbegripes i våra klas-
sifikationer. Jag tror att någonting mera deri innefattas, och att
likhet i härkomst — den enda kända orsak till likhet emellan or-
ganiska varelser är det band som ehuru doldt genom olika grader af
modifikation våra klassifikationer uppenbara för oss.
Låt oss nu betrakta de reglor som följas i klassifikationen och de
svårigheter som påträffas enligt åsigten att klassifikationen antingen
antyder någon okänd skapelseplan, eller är helt enkelt ett schema
för allmänna satser och för att sammanhålla former som mest likna
hvarandra. Man kunde tro (och man har i fordna tider trott) att de
delar i skapnaden, som bestämde lefnadsvanorna och hvarje varelses
allmänna plats i naturens ekonomi, skulle vara af stor vigt vid klas-
sificeringen. Ingenting kan vara oriktigare. Ingen betraktar den yttre
likheten emellan en råtta och en näbbmus, en dugong och en hvalfisk,
en hvalfisk och en fisk såsom af någon vigt. Dessa likheter, som äro
så intimt förenade med varelsens hela lif upptagas blott såsom ”adap-
tiva eller analoga karakterer;” men till betraktelsen af dessa likheter
skola vi återkomma. Det kan äfven uppgifvas såsom en allmän regel,
att ju mindre en del af organisationen står i öfverensstämmelse med
särskilda vanor, ju vigtigare blir den för klasifikationen. Ett exempel:
då Owen talar om dugongen (Halicore) säger han: ”Generationsor-
ganerna, hvilkas sammanhang med ett djurs vanor och näringsämnen
är så ringa, har jag alltid betraktat såsom lemnande mycket klara
indikationer för dess verkliga slägtskap. I dessa organers modifika-
tioner äro vi minst benägna att anse en blott adaptiv karakter såsom
väsentlig.” Huru märkvärdigt är det icke att bland växterna vegeta-
tionsorganerna, på hvilka deras nutrition och lif beror, hafva så liten
betydelse, hvaremot reproduktionsorganerna, med deras produkter,
frön och embryoner äro af så stor vigt! Då vi förut afhandlade mor-
fologiska olikheter utan fysiologisk vigt, hafva vi sett, att de ofta
äro af den högsta betydelse i klassifikationen. Detta beror på deras
beständighet igenom många beslägtade grupper; och beständigheten
beror hufvudsakligen på att några små bildningsafvikelser i sådana
delar icke blifvit skyddade och förökade genom naturligt urval, som
verkar blott på nyttiga karakterer.
Att den blotta fysiologiska vigten af ett organ icke bestämmer
dess klassifikatoriska värde, bevisas nästan af det faktum, att i besläg-
tade grupper, i hvilka samma organ, såsom vi hafva skäl att antaga,
har nästan samma fysiologiska värde, dess klassifikatoriska värde är
betydligt olika. Ingen naturforskare har kunnat arbeta i en grupp
utan att öfverraskas af detta förhållande, och det har blifvit full-
ständigt erkändt i skrifter af nästan hvarje författare. Det bör vara
tillräckligt att citera den största auktoriteten Robert Brown, som
då han talar om vissa organer hos Proteaceæ säger att deras gener-
iska betydelse, ”liksom alla deras organers icke blott i denna utan
i hvarje naturlig familj är mycket olika och i några fall tyckes helt
och hållet gå förlorad.” I ett annat arbete säger han att slägtena af
Connaraceæ ”skilja sig deruti att de hafva ett eller flera fruktämnen,
i närvaron eller frånvaron af fröhvita, i blombladens läge i knop-
pen. Några af dessa karakterer äro helt enkelt ofta af mera gener-
isk betydelse, ehuru de äfven här om alla tagas tillsammans synas
otillräckliga att skilja Cnestis från Connarus.” Jag vill gifva ett ex-
empel bland insekterna: i en större afdelning af Hymenoptera äro
antennerna såsom Westwood anmärkt mest konstanta i bildning; i
en annan afdelning visa de betydliga skiljaktigheter, och olikheterna
äro af underordnadt värde för klassifikationen; dock kan ingen säga
att antennerna i dessa två afdelningar af samma ordning äro af olika
fysiologisk vigt. En mängd exempel kunde gifvas på den varierande
betydelsen för klassifikationen af samma vigtiga organ inom samma
grupp af varelser.
Vidare kan ingen säga att rudimentära eller atrofierade organer
äro af hög fysiologisk eller vital betydelse; dock äro otvifvelaktigt
organer af denna beskaffenhet ofta af stort värde för klassifikatio-
nen. Ingen vill bestrida, att de rudimentära tänderna i unga idis-
lares öfverkäk och vissa rudimentära ben i underbenet äro af stor
vigt vid utrönandet af den nära slägtskapen emellan Ruminantia
och Pachydermata. Robert Brown har strängt fasthållit vid det fak-
tum att läget af de förkrympta blommorna hos gräsen äro af största
betydelse för deras klassifikation.
Talrika exempel kunde gifvas på karakterer, som hemtas från de-
lar af mycket obetydlig fysiologisk vigt, men hvilka i allmänhet medg-
ifvas vara af stor betydelse för begränsningen af hela grupper; till ex-
empel, om passagen emellan näsborrarna och munnen är öppen, den
enda karakter som enligt Owen skiljer fiskar och reptilier, inviknin-
gen af underkäken hos Marsupialia, det sätt hvarpå insekternas vin-
gar äro hoplagda, blotta färgen hos vissa alger, blotta hårigheten på
blomdelar hos gräsen, beskaffenheten af hudbetäckning såsom hår
och fjädrar hos ryggradsdjuren. Om Ornithorhynchus blifvit upp-
täckt med fjädrar i stället för hår, skulle denna yttre och obetydli-
ga karakter af naturhistorikerna betraktas som en vigtig hjelp för
bestämmandet af denna sällsamma varelses grad af slägtskap med
fåglarna.
Obetydliga karakterers vigt för klassifikationen beror hufvudsak-
ligen derpå att de genom vexelverkan stå i samband med flera andra
karakterer af mer eller mindre betydelse. Värdet af en samling karak-
terer är mycket uppenbar i naturalhistorien. Derföre kan såsom ofta
blifvit anmärkt en art afvika från sina slägtingar i flera karakterer
både af hög fysiologisk vigt och nästan allmän giltighet utan att
derföre lemna oss i något tvifvel, hvar den bör ställas i systemet.
Derföre har man också funnit att en klassifikation som är grundad
på en enstaka karakter alltid slagit fel, huru vigtig denna karakter
än må vara, ty ingen del af organisationen är oföränderligen kon-
stant. Betydelsen af en samling karakterer, äfven om ingen är i sig
sjelf vigtig förklarar allena Linnés aforism, att karaktererna icke bil-
da slägtet, utan slägtet karaktererna; ty denna synes grundad på
en uppskattning af många obetydliga likhetsförhållanden som äro
för små att definieras. Vissa växter af familjen Malpighiaceæ bära
både fullkomliga och förkrympta blommor; i de senare såsom A. de
Jussieu har anmärkt ”försvinna större delen af de karakterer som äro
egna för arten, för slägtet, för familjen, för klassen, och gäcka sålun-
da vår klassificering.” Men om Aspicarpa i Frankrike under flera års
tid satte blott ofullständiga blommor som i en del af de vigtigaste
karakterer skilde sig så underbart från ordningens egentliga typ, in-
såg dock Richard skarpsinnigt, såsom Jussieu anför, att slägtet än-
dock skulle qvarstå i familjen Malpighiaceæ. Detta exempel synes
mig väl belysa andan i våra klassifikationer.
I praxis då våra naturforskare arbeta, bekymra de sig icke om de
karakterers fysiologiska betydelse, hvilka de begagna vid definieran-
det af en grupp eller inregistrerandet af någon särskild art. Om de
finna en nästan likformig karakter, som är gemensam för ett stort an-
tal former och saknas hos andra, begagna de den som en karakter af
stor vigt, om den är gemensam för ett mindre antal begagna de den
såsom af underordnadt värde. Denna grundsats har blifvit i hela sin
vidd erkänd af några naturhistoriker såsom sann, och af ingen tydli-
gare än af A. S:t Hilaire. Om vissa karakterer alltid finnas förenade
med andra, ehuru intet synbart föreningsband kan upptäckas emel-
lan dem, sättes på dem ett särskildt värde. Då i de flesta djurgrupper
vigtiga organer, såsom cirkulations- och respirationsorganerna eller
fortplantningsorganerna befinnas vara nästan likformiga, betraktas
de såsom af stor nytta vid klassifiering, men i några djurgrupper
befinnas alla dessa de vigtigaste vitala organer erbjuda karakter-
er af underordnadt värde. Såsom Fritz Müller nyligen iakttagit är
i samma grupp af karakterer Cypridina försedd med hjerta, under
det i två beslägtade arter, Cypris och Cytherea intet sådant organ
finnes; en art af Cypridina har väl utvecklade gälar under det andra
äro i saknad af dem.
Vi kunna inse hvarföre karakterer hemtade från embryot äro äro
af lika vigt som de som hemtas från den fullväxta, ty en naturlig
klassificering inbegriper naturligtvis alla åldrar. Men det är ingalun-
da tydligt enligt den vanliga åsigten, hvarföre embryots skapnad är
mera vigtigt för detta ämne än den fullväxtas, som allena spelar sin
rol i naturens ekonomi. Dock hafva utmärkta naturforskare Milne
Edvards och Agassiz påstått, att embryologiska karakterer äro de
vigtigaste af alla, och denna lära har allmänt antagits såsom sann.
Ickedestomindre har deras vigt stundom blifvit öfverskattad; för att
visa detta anordnade Fritz Müller med sådana karakterers tillhjelp
den stora klassen Crustacea och anordningen blef icke naturlig. Men
det kan icke betviflas att karakterer hemtade från embryot i allmän-
het äro af högre vigt icke blott bland djur utan äfven bland väx-
ter. De två stora afdelningarna af blommande växter äro sålunda
grundade på olikheter hos embryot — på hjertbladens läge och an-
tal samt utvecklingssättet för rotämnet och stamknoppen. Vi skola
strax se, hvarföre dessa karakterer ega så stor betydelse i klassifika-
tionen, nämligen emedan det naturliga systemet är genealogiskt i sin
anordning.
Våra klassifikationer stå ofta helt och hållet under inflytande af
slägtskapsserier. Ingenting kan vara lättare än att bestämma ett an-
tal karakterer gemensamma för alla fåglar, men för krustaceerna har
hittills en sådan bestämning befunnits omöjlig. Det finnes krustaceer
i motsatta ändar af serien, hvilka hafva knappt en karakter gemen-
sam, dock kunna arterna i båda ändar, från sin fullkomliga slägtskap
med andra, dessa åter med andra och så vidare, igenkännas såsom
obestridligen tillhörande denna klass och icke någon annan klass af
Articulata.
Geografisk fördelning har ofta ehuru kanske icke fullt logiskt
begagnats i klassifikation, isynnerhet i stora grupper af närbesläg-
tade former. Temminck framhåller nyttan eller till och med nöd-
vändigheten häraf för vissa fågelgrupper, och den har blifvit följd af
vissa ornitologer och botanister.
Slutligen hvad beträffar det komparativa värdet af de olika art-
grupperna såsom ordningar, underordningar, familjer, underfamiljer
och slägten, synas de vara åtminstone för det närvarande fullkomligt
godtyckliga. Flera af de bästa botanister, sådana som Bentham, och
andra, hafva starkt framhållit deras godtyckliga värde. Exempel kun-
na gifvas ibland växter och insekter på formgrupper som af erfarna
naturforskare först upptagits som blott ett slägte och sedan uppstigit
till rang af underfamilj eller familj; och detta har skett, icke emedan
vidare forskningar hafva upptäckt vigtiga bildningsafvikelser, som
först blifvit förbisedda, utan emedan talrika beslägtade arter med
obetydligt olika skiljaktighetsgrad sedermera hafva blifvit upptäck-
ta.
Alla föregående reglor och svårigheter vid klassifikationen förk-
laras, om jag icke misstager mig alltför mycket, enligt den åsigten att
ett naturligt system är grundadt på härstamning med modifikation;
att de karakterer, som naturforskare anse såsom utvisande verklig
slägtskap emellan två eller flera arter, äro de som gått i arf från
en gemensam stamfader, i det alla verkliga klassifikationer äro ge-
nealogiska; att gemensamheten i härkomst är det dolda band som
naturforskarna omedvetet sökt och icke någon okänd skapelseplan,
eller uttalandet af allmänna satser eller blotta sammanställandet
eller skiljandet af mer eller mindre lika ämnen.
Men jag måste förklara hvad jag menar fullständigare. Jag tror
att anordnandet af grupper inom hvarje klass i tillräcklig subordi-
nation och relation till hvarandra måste vara strängt genealogisk för
att vara naturlig, men att graden af olikhet i de skilda grenarna
eller grupperna, ehuru förenade i samma grad af blodsband med sin
gemensamma stamfader, kan vara betydligt olika beroende på de
olika grader af modifikation de hafva undergått, och detta uttryck-
es derigenom att formerna upptagas under skilda slägten, familjer,
sektioner eller ordningar. Läsaren skall bäst förstå hvad jag menar
om han gör sig mödan att återgå till schemat i fjerde kapitlet. Vi
skola antaga att bokstäfverna A till L föreställa närstående slägten
under den siluriska tiden, som härstamma från någon tidigare form.
I tre af dessa slägten (A, F och I) hafva arterna efterlemnat modifier-
ade ättlingar till närvarande dag, förestälda genom femton slägten
(a14 —z14 ) på den öfversta horizontala linien. Alla dessa modifier-
ade ättlingar af en enda art äro beslägtade genom blodsband eller
härstamning i samma grad; de kunna bildlikt kallas kusiner i samma
millionde grad; dock skilja de sig betydligt och i olika grad från hvar-
andra. De från A härstammande formerna, som nu äro afdelade i två
eller tre familjer, utgöra en skild ordning från dem som utgått från I,
också afdelade i två familjer. Ej heller kunna de nu lefvande arterna,
som härstamma från A upptagas i samma slägte som stamarten A,
ej heller afkomlingarna af I tillsammans med I. Men det nu lefvande
slägtet F14 kan antagas hafva blifvit blott obetydligt modifieradt,
och det står då på samma grad som stamslägtet F, alldeles som
några få nu lefvande organismer tillhöra siluriska slägten. Graden
eller värdet af olikheterna emellan dessa organiska varelser, hvilka
alla äro beslägtade med hvarandra i samma grad af blodsband har
kommit att blifva betydligt olika. Icke destomindre förblifver de-
ras genealogiska anordning noggrant sann icke blott i närvarande
tid, utan äfven vid hvarje successiv period i härstamning. Alla de
modifierade ättlingarna af A hafva ärft någonting gemensamt från
deras gemensamma stamfader, likasom äfven alla ättlingarna af I, så
måste äfven förhållandet vara med hvarje subordinerad gren af ät-
tlingar på hvarje successiva stadium. Om vi likväl antaga att någon
af afkomlingarna från A eller I blifvit så mycket modifierad, att den
förlorat alla spår af sitt fäderne, i detta fall har äfven dess plats i
systemet gått förlorad — något som tyckes hafva inträffat med några
få nu lefvande organismer. Alla afkomlingarna af slägtet F utefter
hela härstamningslinien antagas hafva blifvit blott litet modifierade
och bilda ett enda slägte. Men detta slägte ehuru mycket isoleradt,
bör ännu bibehålla sin ursprungliga intermediära belägenhet. Denna
naturliga anordning visas i schemat så mycket möjligt är på pap-
per, men på allt för enkelt sätt. Om vi icke begagnat ett förgrenadt
schema utan blotta namnen på grupperna i rätliniga serier, skulle det
varit ännu mindre möjligt att hafva gifvit en naturlig anordning och
det är som bekant icke möjligt att i en serie på en slät yta represen-
tera de slägtskaper vi i naturen upptäcka emellan varelser af samma
grupp. Enligt den åsigt jag vidhåller är det naturliga systemet i sin
anordning genealogiskt liksom ett stamträd, men graden af modi-
fikation som de olika grupperna undergått måste uttryckas genom
att ordna dem i skilda så kallade slägten, underfamiljer, familjer,
sektioner, ordningar och klasser.
Det kan vara mödan värdt att belysa denna åsigt om klassifierin-
gen genom att jemföra den med språken. Om vi egde ett fullständigt
stamträd för menniskoslägtet, skulle en genealogisk anordning af
menniskoraserna lemna den bästa klassifikation af de olika språk
som nu talas öfver jorden; och om alla utdöda tungomål och alla
intermediära och långsamt vexlande dialekter deri blefvo inbegrip-
na, så vore detta den enda möjliga anordning. Dock kan det hända,
att något gammalt språk förändrats blott litet och gifvit upphof
till några få nya tungomål, under det andra förändrat sig betydligt
alltefter spridning, isolering och civiliseringsgraden hos de samtidigt
utbildade menniskoraserna och på detta sätt gifvit upphof till många
nya dialekter och tungomål. De olika skiljaktighetsgraderna emellan
språken af samma stam, skulle uttryckas genom grupper och under-
grupper, men den bästa eller till och med enda möjliga anordning
skulle vara den genealogiska, och den skulle vara strängt naturlig,
då den skulle sammanbinda alla språk, utdöda och nya, genom den
närmaste slägtskap och den skulle angifva härstamning och ursprung
för hvarje tungomål.
För att bekräfta dessa åsigter låt oss se på varieteternas klassi-
fiering hvilka antagas härstamma från en enda art. Dessa äro grup-
perade under arter, med undervarieteter, och i några fall såsom hus-
dufvorna behöfvas flera andra skiljaktighetsgrader. Nästan samma
regler följas som vid arternas klassifiering. Författare hafva framhål-
lit nödvändigheten af att ordna varieteter i ett naturligt i stället
för artificielt system; vi varnas till exempel att icke sammanföra två
varieteter af ananas blott af den orsak, att deras frukter, ehuru en
vigtig del, råka vara lika; ingen ställer tillsammans den svenska rof-
van och den vanliga, ehuru den ätliga, förtjockade stammen är så
lika. Hvilken del som helst som befinnes vara mest konstant begag-
nas till att klassifiera varieteterna: den stora landbrukaren Marshall
säger att hornen hos boskapen äro mycket nyttiga för detta ändamål,
emedan de äro mindre föränderliga än kroppens skapnad eller färg
etc. hvaremot hornen hos får äro mindre användbara emedan de äro
mindre beständiga. Vid varieteters klassifikation förmodar jag att om
vi hade ett verkligt stamträd, en genealogisk klassifikation i allmän-
het skulle föredragas: och det har blifvit försökt i några fall. Ty vi
kunna vara säkra på, att om också större eller mindre modifikation
egt rum, grundsatsen om arf skulle hålla de former tillsammans som
vore beslägtade i största antalet karakterer. Hos tumletter, ehuru
några af undervarieteterna afvika i den vigtiga karakteren, att de
hafva längre näbb, föras dock alla tillsammans derföre att de hafva
den gemensamma vanan att tumla; men den korthöfdade rasen har
nästan helt och hållet förlorat denna vana; utan afseende på den-
na olikhet föras icke destomindre dessa tumletter till samma grupp;
emedan de äro beslägtade genom blodsband och lika i några andra
hänseenden.
För arter i naturtillståndet har hvarje naturforskare i sjelfva ver-
ket intagit härstamning i sin klassifiering; ty han inbegriper i sin
lägsta grad, arten, båda könen, och huru ofantligt dessa stundom
afvika från hvarandra i karakterer, är bekant för hvarje naturhis-
toriker; knappt en enda karakter kan visas gemensam för de fullväxta
kannarna och hermafroditerna af vissa cirripeder och dock drömmer
ingen om att skilja dem åt. Så snart det blef kändt att de tre or-
chideerna Monachanthus, Myanthus och Catasetum, hvilka förut up-
ptogos såsom tre skilda slägten, stundom alstrades på samma växt,
betraktades de omedelbarligen såsom varieteter; och nu har jag varit
i stånd att visa, att de äro maskulina, feminina och hermafroditiska
former af samma art. Naturforskaren inbegriper under en art de oli-
ka larvstadierna af samma individ, huru mycket de än må skilja sig
från hvarandra och den fullväxta, äfvensom Steenstrups ”vexlande
generationer” som blott i en konstlad betydelse kunna betraktas så-
som samma individ. Han inberäknar monstrositeter och varieteter
icke på grund af deras delvisa likhet med stamformen utan emedan
de härstamma derifrån.
Då härstamning i allmänhet begagnats vid sammanförandet af
alla individer af samma art, ehuru hannar och honor och larver
stundom är ytterligt olika, och då den begagnats att klassificera
varieteterna, som undergått en viss stundom ansenlig grad af mod-
ifikation, kan då icke samma härstamningselement hafva omedvetet
begagnats vid grupperingen af arter i slägten och slägten i högre
grupper, allt under det så kallade naturliga systemet? Jag tror att
det omedvetet begagnats; och på detta sätt allena kan jag förstå alla
de reglor och hänvisningar som blifvit följda af våra bästa system-
atiker. Vi hafva inga skrifna stamträd; vi måste leta ut den gemen-
samma härstamningen ur likheter af hvarje slag. Vi välja derföre de
karakterer, hvilka så vidt vi kunna döma, kunna antagas hafva minst
varierat efter de lifsvilkor för hvilka hvarje art nyligen varit utsatt.
Rudimentära bildningar äro från denna synpunkt lika goda, eller
till och med stundom bättre än andra delar af organisationen. Vi
bekymra oss icke om huru obetydlig en karakter må vara — till ex-
empel invikningen på underkäkens vinkel, det sätt hvarpå insekters
vingar hopläggas, om huden är betäckt med hår eller fjäder — om
den är förherskande bland många och skilda arter, isynnerhet sådana
som hafva mycket skilda lefnadsvanor, antager den stor betydelse; ty
vi kunna förklara dess närvaro hos så många former med så skilda
vanor blott genom arf från en gemensam stamfar. Vi kunna missta-
ga oss i detta hänseende i vissa moment, men om flera karakterer
låt dem vara aldrig så obetydliga sammanträffa inom en stor grupp
af varelser med skilda vanor, kunna vi enligt härstamningsteorien
vara nästan säkra, att dessa karakterer gått i arf från en gemensam
stamfader. Och vi veta att sådana af hvarandra beroende karakterer
hafva särskild betydelse för klassifieringen. Vi kunna förstå hvarföre
en art eller en grupp af arter kan i flera af sina vigtigaste karakterer
afvika från sina slägtingar och dock med visshet sammanföras med
dem. Detta kan ske utan fara, och sker ofta, så länge ett tillräckligt
antal karakterer, låt dem vara aldrig så ovigtiga förråder, det dolda
föreningsbandet, gemensam härkomst. Låt också två former hafva
icke en enda karakter gemensam, om dessa extrema former förenas
genom en kedja af intermediära grupper kunna vi med ens antaga
deras gemensamma härkomst och vi föra dem alla till samma klass.
Då vi finna organer af stor fysiologisk vigt — de som tjena till lifvets
bevarande under de mest olika existensvilkor — i allmänhet vara de
mest konstanta, fästa vi synnerlig betydelse vid dem; men om sam-
ma organer i en annan grupp eller sektion af en grupp befinnas visa
stora skiljaktigheter, värdera vi dem med ens mindre för vår klas-
sifikation. Vi skola se, hvarföre embryologiska karakterer äro af så
stor vigt för systemet. Geografisk fördelning kan stundom vara nyt-
tig för klassifikationen af stora slägten, emedan alla arter af samma
slägte, som bebo någon skild och isolerad trakt efter all sannolikhet
härstamma från samma föräldrar.
Analoga likheter.
Vi kunna förstå enligt ofvan utvecklade åsigter den mycket vigti-
ga skilnaden emellan verklig slägtskap och analoga eller adaptiva
likheter. Lamarck var den första som fäste uppmärksamheten på
denna skilnad och har följts af Macleay och andra. Likheten i krop-
pens skapnad och i de fenlika främre extremiteterna emellan dugongen
som är en pachyderm och hvalen, och emellan båda dessa däggdjur
och fiskarna är analogi. Bland insekter finnas härpå talrika exempel;
missledd genom yttre utseende upptog Linné en homopter insekt ib-
land malarna. Vi se äfven någonting likartadt hos våra domesticer-
ade varieteter, såsom i de förtjockade stammarna hos den vanliga och
den svenska rofvan. Likheten emellan en vindthund och en rashäst
är svårligen mera imaginär än de analogier några författare hafva
uppsökt emellan vidt skilda djur. Enligt min åsigt, att karakterer
äro af verklig vigt för klassifikationen blott så vida de uppenbara
härstamning, kunna vi tydligen inse, hvarföre analoga eller adapti-
va karakterer, ehuru af den största vigt för varelsens bestånd, äro
nästan värdelösa för systematikerna. Ty djur som höra till två full-
ständigt skilda härstamningslinier kunna utan svårighet hafva blifvit
lämpade för likartadt lefnadssätt och på detta sätt antagit en stor
yttre likhet; men sådana likheter skola icke uppenbara utan snarare
dölja deras blodsförvandtskap. Vi kunna på detta sätt också förstå
den skenbara paradoxen, att just samma karakterer äro analoga, då
en klass eller en ordning jemföres med en annan, hvilka visa verk-
lig slägtskap, då medlemmarna af samma klass eller ordning jem-
föras med hvarandra: kroppens skapnad och de fenlika lemmarna äro
blott analoga, om hvalar jemföras med fiskar, ty de äro i båda fallen
uppkomna genom att djuren af båda klasserna gjorts lämpliga för
simning i vatten; men kroppsformen och de fenlika extremiteterna
tjena såsom karakterer utvisande verklig slägtskap emellan de olika
medlemmarna af hvalfamiljen; ty dessa cetaceer öfverensstämma i
så många karakterer, stora och små, att vi icke kunna betvifla att
de hafva ärft sin allmänna kroppsform och lemmarnas bygnad från
en gemensam stamfar. Så äfven bland fiskar.
Det mest anmärkningsvärda fall af analog likhet, ehuru icke beroende
på lämpande efter likartade lifsvilkor, är det som Bates anfört om
vissa fjärilar i trakten af Amazonfloden, hvilka så likt härma andra
arter. Denna utmärkta iakttagare visar, att i ett område, der till
exempel en Ithomia öfverflödar i prunkande svärmar, finnes ofta en
annan fjäril, Leptalis, blandad i samma flock och liknar så nära Itho-
mia i hvarje skugning och färgstrimma och till och med i vingarnas
form, att Bates, som under elfva år skärpt sitt öga för insektsam-
ling, oupphörligen gäckades, ehuru han var på sin vakt. Då härmarna
och de härmade fångas och jemföras, befinnas de vara helt och hål-
let olika i väsentliga bildningar och tillhöra icke blott skilda arter,
utan till och med skilda familjer. Om denna efterapning inträffat i
blott ett eller två fall, kunde den hafva förbisetts såsom ett sällsamt
sammanträffande. Men om vi utgå från ett område, der en Leptal-
is efterapar en Ithomia, finna vi en annan härmande och härmad
art tillhörande samma slägten med fullkomligt samma likhet. Till-
sammans uppräknas icke mindre än tio slägten, som innehålla arter
hvilka härma andra fjärilar. Härmarna och de härmade bebo alltid
samma område, vi finna aldrig en härmare lefva aflägset från den
form som den härmar. Härmarna äro nästan utan undantag sällsyn-
ta insekter; de härmade finnas nästan i alla fall i öfverflöd. I samma
område der en art af Leptalis härmar en Ithomia finnas stundom
andra fjärilar som härma samma Ithomia, så att på samma plats
arter af tre fjärilslägten och till och med en mal finnas, som alla
fullkomligt likna en fjäril af ett fjerde slägte. Det förtjenar särskildt
anmärkas att många af de härmande Leptalisformerna äfvensom af
de härmade formerna, kunna visas genom en graderad serie vara
blotta varieteter af samma art; under det andra äro otvifvelaktigt
skilda arter. Men hvarföre, kan man fråga, behandlas vissa former
såsom de härmade och andra såsom de härmande? Bates besvarar
fullt tillfredsställande denna fråga genom att visa, att den form som
härmas behåller det vanliga utseendet hos den grupp till hvilken den
hör, under det härmarna hafva förändrat sitt utseende och icke likna
sina närmaste slägtingar.
Vi föras härnäst till att undersöka, hvilket skäl möjligen kan
angifvas till att vissa fjärilar och malar så ofta antaga en annan full-
ständigt skild forms drägt; hvarföre har naturen till naturforskarnas
förvåning nedlåtit sig till skådespelarekonster? Bates har otvifvelak-
tigt träffat på den rätta förklaringen. De härmade formerna, som
alltid finnas i riklig mängd, måste vanligen undgå en vidsträcktare
ödeläggelse; i annat fall skulle de icke kunna existera i sådana svär-
mar och Bates såg dem aldrig anfallas af fåglar eller vissa stora
insekter som angripa andra fjärilar. Han anser sig hafva skäl att tro,
att denna immunitet beror på en egendomlig och skadlig lukt, som
de afgifva. De härmande formerna deremot, som bebo samma dis-
trikt, äro jemförelsevis sällsynta, och tillhöra sällsynta grupper; de
måste följaktligen vara utsatta för någon fara, ty i annat fall att
sluta af antalet ägg som alla fjärilar lägga skulle de i tre eller fyra
generationer svärma öfver hela landet. Om nu en medlem af dessa
förföljda och sällsynta grupper kunde antaga en drägt så lik en väl
skyddad arts, att den beständigt gäckade en erfaren entomologs öga,
så skulle den äfven ofta bedraga rofgiriga fåglar och insekter och på
detta sätt undgå mycken ödeläggelse. Bates kan nästan sägas haf-
va i verkligheten bevitnat den process, hvarigenom härmarna hafva
kommit att så nära likna de härmade; ty han fann att några af
Leptalisformerna, som härma så många andra fjärilar, varierade i
ytterlig grad. I ett distrikt funnos flera varieteter och af dessa lik-
nade en allena till en viss utsträckning den vanliga Ithomia i samma
distrikt. I ett annat område funnos två eller tre varieteter, af hvilka
en var mycket allmännare än de andra och denna härmade en annan
form af Ithomia. Från fakta af denna beskaffenhet sluter Bates, att
Leptalis först varierar; och då en varietet råkar att likna i någon mån
en vanlig fjäril som bebor samma område, har denna varietet i följd
af dess likhet med en frodig och föga förföljd art större utsigt att
undgå förstörelse af rofgiriga fåglar och insekter och blir följaktligen
oftare skyddad; — ”de mindre fullkomliga graderna af likhet blifva
generation efter generation utgallrade, och blott de andra qvarlem-
nas för att fortplanta sitt slägte”. Här hafva vi således ett förträffligt
exempel på naturligt urval.
Wallace har nyligen beskrifvit flera liknande fall af härmning hos
Lepidoptera på Malayiska arkipelagen, och andra exempel kunna
gifvas från andra insektordningar. Wallace har också beskrifvit ett
fall af härmning bland fåglar, men vi hafva inga sådana fall bland
större fyrfotadjur. Det rikligare uppträdandet af härmningar bland
insekter än andra djur är sannolikt en följd af deras ringa storlek;
insekter kunna icke försvara sig med undantag af sådana arter som
sticka, och jag har aldrig hört något exempel på att dessa härma
andra insekter, hvaremot de ofta härmas; insekter kunna icke genom
flygten undkomma de större djuren; derföre äro de liksom de flesta
svagare varelser inskränkta till maskering och förstälning.
Men låt oss återgå till vanligare fall af analog likhet; då medlem-
mar af skilda klasser ofta blifvit lämpade för att lefva under näs-
tan lika omständigheter genom successiva små modifikationer — att
till exempel bebo de tre elementen land, vatten och luft — kunna
vi måhända förstå anledningen hvarföre en numerisk öfverensstäm-
melse stundom observerats emellan undergrupperna i skilda klass-
er. En naturhistoriker öfverraskad af en öfverensstämmelse af denna
beskaffenhet i en klass skall genom att godtyckligt höja eller sän-
ka värdet af grupperna i andra klasser (och vår erfarenhet visar att
deras värdering hittills är godtycklig) lätt utsträcka parallelismen
öfver en vid rymd och på detta sätt hafva sannolikt de ternära,
qvarternära, quinära och septenära klassifikationerna uppkommit.
Om beskaffenheten af den slägtskap som förenar organiska
varelser.
Då de modifierade ättlingarna af dominerande arter, som tillhöra de
större slägtena, sträfva att ärfva de fördelar, som gjorde den grupp
till hvilken de höra stor och deras föräldrar dominerande, skola de
nästan med säkerhet sprida sig vidt omkring och intaga allt flera och
flera platser i naturens ekonomi. De större och mera dominerande
grupperna inom hvarje klass sträfva på detta sätt fortfarande att
förstoras och uttränga följaktligen många mindre och svagare grup-
per. Vi kunna på detta sätt förklara det förhållande att alla or-
ganismer nya och gamla innehållas i några få stora ordningar och
under ännu färre klasser. Såsom bevisande huru få de högre grup-
perna äro till antal och huru vidsträckt de sprida sig öfver jorden är
den omständigheten anmärkningsvärd, att upptäckten af Australien
icke har lemnat någon insekt af någon ny klass, och att växtriket
derigenom ökats blott med två eller tre familjer.
I kapitlet om geologisk succession försökte jag enligt den grund-
satsen, att hvarje grupp i allmänhet divergerat mycket i karakter
under den länge fortsatta modifikationsprocessen, visa orsaken hvar-
före de äldre lifsformerna ofta erbjuda karakterer till en viss grad
intermediära emellan nu lefvande grupper. Några få af dessa gamla
och intermediära former som hafva till närvarande tid lemnat fö-
ga modifierade afkomlingar utgöra våra så kallade osculerande eller
aberranta arter. Ju mera aberrant en form är, ju större måste antalet
af förenande former vara som dött ut och helt och hållet gått för-
lorade. Och vi hafva några bevis på att aberranta grupper hafva lidit
svårt af utdöende, ty de äro nästan alltid representerade af ytterst
få arter, och de arter som finnas äro i allmänhet mycket olika hvar-
andra, hvilket förutsätter samma orsak. Slägtena Ornithorhynchus
och Lepidosiren till exempel skulle icke varit mindre aberrant, om
hvart och ett representerats af ett dussin arter i stället för en en-
da, eller en eller två. Vi kunna tror jag förklara detta förhållande
blott genom att betrakta aberranta grupper såsom former, hvilka
blifvit besegrade af lyckligare medkämpar, men af hvilka ett fåtal
medlemmar ännu äro skyddade under ovanligt gynsamma vilkor.
Waterhouse har anmärkt att om en medlem af en djurgrupp
företer slägtskap med en fullkomligt skild grupp, denna slägtskap
i de flesta fall är allmän och icke speciel: enligt Waterhouse är sålun-
da af alla gnagare bizcacha mest närbeslägtad med marsupialia, men
i de delar i hvilka den närmar sig denna ordning äro dess relationer
allmänna och icke större till någon art af pungdjuren än till hvar-
je annan. Då slägtskapen anses vara verklig och icke blott adaptiv,
måste den enligt vår åsigt bero på arf från en gemensam stamfader.
Derföre måste vi antaga, antingen att alla gnagare jemte bizcacha af-
grenat sig från någon uråldrig pungdjurart, hvilken af naturen varit
mer eller mindre intermediär i karakter emellan gnagare och alla nu
existerande pungdjur; eller också att både gnagare och pungdjur af-
grenat sig från någon gemensam stam och att båda grupperna sedan
undergått mycken modifikation i divergenta riktningar. Enligt båda
åsigterna måste vi antaga att bizcachan genom arf bibehållit mera af
sin gamla stamfars karakter än de öfriga gnagarna och derföre bör
den icke vara specielt befryndad med några nu lefvande pungdjur
utan indirekt med alla eller nästan alla marsupialia, då den delvis
behållit karakteren af den gemensamma stamfadern eller någon tidi-
gare medlem af gruppen. Å andra sidan liknar enligt Waterhouse af
alla pungdjur Phascolomys närmast icke någon särskild gnagareart
utan hela gnagareordningen. I detta fall kan likväl förmodas, att
likheten är blott analog, beroende på att Phascolomys blifvit läm-
pad för vanor liknande gnagarnas. Den äldre de Candolle har gjort
nästan liknande iakttagelser öfver den allmänna beskaffenheten af
vissa växtfamiljers slägtskapsförhållanden.
Enligt grundsatsen om förökning och gradvis karaktersdivergens
af de arter som härstamma från gemensamt ursprung i förening
med vissa karakterers bibehållande genom arf, kunna vi förstå de
ytterligt invecklade och radierande slägtskapsförhållanden, genom
hvilka alla medlemmar af samma familj eller högre grupp äro före-
nade. Ty den gemensamma stamfadern för en hel familj, numera
afdelad genom vissa medlemmars undergång i skilda grupper och
undergrupper, måste hafva öfverflyttat några af sina karakterer på
olika sätt och i olika grad modifierade på alla arter, och de skola
följaktligen vara befryndade med hvarandra genom slägtskapslinier
af olika längd (hvilket kan ses i det så ofta omnämda schemat) som
uppstiga genom ett stort antal föregångare. Då det är så svårt att
visa blodsförvandtskapen emellan de olika anförvandterna af någon
gammal adelsfamilj äfven med tillhjelp af genealogiska stamträd och
nästan omöjligt utan sådana, kunna vi lätt fatta den stora svårighet
naturforskarna måst vidkännas vid att utan schema beskrifva de
olika slägtskapsförhållandena som de iakttaga emellan de många lef-
vande och utdöda medlemmarna af samma stora naturliga klass.
Organiska varelsers undergång har såsom vi sett i fjerde kapitlet
spelat en vigtig rol vid begränsandet och utvidgandet af mellanrum-
men emellan de olika grupperna af hvarje klass. Vi kunna således
förklara hela klassers afgränsande från hvarandra — till exempel
fåglar från alla vertebrerade djur — med det antagandet att mån-
ga gamla lifsformer blifvit totalt förlorade, genom hvilka fåglarnas
ursprungliga stamfäder fordom voro förenade med de andra och vid
denna tid mindre differentierade vertebrerade klasserna. En min-
dre tillintetgörelse har skett bland de former, som en gång före-
nade fiskarna med batrachierna; den har varit ännu mindre i några
andra klasser såsom Crustacea, ty här äro ännu de underbaraste
former sammanlänkade genom en lång och blott delvis afbruten
slägtskapskedja. Förintelsen har blott skilt grupperna åt; den har
ingalunda bildat dem; ty om hvarje form som någonsin lefvat på
jorden plötsligt återuppträdde, skulle ännu en naturlig klassifier-
ing eller åtminstone ett naturligt anordnande vara möjligt, ehuru
det vore fullkomligt omöjligt att gifva definitioner, genom hvilka
hvarje grupp kunde skiljas. Vi skola se detta genom att återvän-
da till schemat: bokstäfverna A till L kunna föreställa elfva siluriska
slägten, af hvilka några hafva bildat stora grupper af modifierade ät-
tlingar, med hvarje länk i hvarje gren och undergren ännu lefvande,
och öfvergångarna äro icke större än emellan de finaste varieteter. I
detta fall skulle det vara fullkomligt omöjligt att gifva definitioner
hvarigenom alla medlemmarna i de olika grupperna kunde skiljas
från sina mera omedelbara slägtingar och afkomlingar. Anordnin-
gen i schemat skulle dock ännu förblifva gällande och vara naturlig,
ty enligt principen om ärftlighet skulle alla former som härstamma
från A till exempel hafva någonting gemensamt. I ett träd kunna
vi urskilja den eller den grenen, ehuru vid den verkliga delningen
de två förena sig och sammanflyta. Vi kunna icke, såsom jag har
sagt, bestämma de olika grupperna; men vi kunna utvisa typer eller
former som representera de flesta af hvarje grupps karakterer, vare
sig stora eller små, och på detta sätt få en allmän föreställning om
värdet af olikheterna emellan dem. Härtill skulle vi komma om vi
lyckades någonsin att samla alla former i någon klass, som lefvat i
all tid och på hvarje punkt af jorden. Säkert är att vi aldrig skola
lyckas få en så fullständig samling; icke desto mindre sträfva vi i
vissa klasser till detta mål, och Milne Edvards har nyligen i en nätt
afhandling framhållit den stora vigten af att fasthålla typerna, om
vi också icke kunna skilja och begränsa de grupper till hvilka sådana
typer höra.
Vi hafva slutligen sett att det naturliga urvalet, som härrör af
kampen för tillvaron och som nästan oundvikligen leder till tillintet-
görelse och karaktersdivergens hos afkomlingarna af en dominerande
stamart, förklarar detta stora och allmänna drag i alla organiska
varelsers slägtskapsförhållanden, nämligen deras subordination i grupp
under grupp. Vi begagna härstamningselementet vid klassificering af
individer af båda könen och alla åldrar under en art, ehuru de haf-
va blott få karakterer gemensamma; vi begagna härstamning vid
klassificering af erkända varieteter, huru olika de än må vara sina
stamformer; och jag tror att härstamning är det dolda förenings-
bandet, som naturforskarna sökt under benämningen naturligt sys-
tem. Enligt denna föreställning, att det naturliga systemet så vidt
det är fullständigt är genealogiskt till anordning med graderna af
olikhet uttryckta genom termerna slägte, familj, ordning m. m. kun-
na vi förstå de regler vi måste följa vid klassifikationen. Vi kunna
inse hvarföre vi värdera vissa likheter vida mer än andra; hvarföre
vi begagna rudimentära och gagnlösa organer eller andra af obety-
dlig fysiologisk betydelse; hvarföre vi vid sökandet efter förvandtskap
emellan grupper helt sannolikt förkasta analoga eller adaptiva karak-
terer, och dock begagna desamma inom gränserna för hvarje grupp.
Vi kunna klart inse orsaken till att alla lefvande och utdöda former
kunna grupperas tillsammans inom några få stora klasser; och huru
alla medlemmar af hvarje klass äro sammanbundna genom de mest
invecklade och radierande slägtskapslinier. Vi skola sannolikt aldrig
upplösa den outredliga väfnaden af förvandtskaper emellan medlem-
marna af någon klass; men då vi hafva ett bestämdt mål i sigte, och
icke söka någon okänd skapelseplan, kunna vi hoppas att göra säkra
ehuru långsamma framsteg.
Professor Häckel har i sin ”Generelle Morphologie” och i flera an-
dra arbeten nyligen användt sina vidsträckta kunskaper och sin stora
förmåga på att uppställa hvad han kallar en fylogeni, eller alla organ-
iska varelsers härstamningslinie. Vid de olika seriernas uppställning
grundar han sig hufvudsakligen på embryologiska karakterer, men
drager äfven nytta af homologa och rudimentära organer, äfvensom
de successiva perioder i hvilka de olika formerna först uppträdde i
våra geologiska formationer. Han har på detta sätt djerft tagit första
steget och visat oss huru klassifikationen för framtiden bör behand-
las.
Morfologi.
Vi hafva sett att medlemmar af samma klass, oberoende af deras lef-
nadsvanor likna hvarandra i allmän organisationsplan. Denna likhet
betecknas ofta genom termen ”enhet i typ;” eller genom att säga,
att delar och organer hos olika slägten af en klass äro homologa.
Hela ämnet innefattas under den allmänna benämningen morfolo-
gi; det är den intressantaste afdelning af naturalhistorien och kan
rent af sägas vara dess själ. Hvad kan vara besynnerligare än att en
menniskohand, bildad till griporgan, en mullvads framfot, skapad för
gräfning, hästens framben, delfinens fena och flädermusens vinge äro
alla bildade efter samma mönster och innehålla samma ben i samma
relativa läge? Geoffroy S:t Hilaire har starkt betonat den stora bety-
delsen af homologa delars relativa läge eller förening; de kunna vara
olika till hvad grad som helst i form och storlek och förblifva dock
förenade i samma oföränderliga ordning. Vi finna aldrig till exem-
pel någon omflyttning af öfver- och underarmens ben eller af lårets
och underbenets. Samma namn kunna derföre gifvas de homologa
benen hos vidt skilda djur. Vi se samma stora lag i bildningen af in-
sekternas munnar: hvad kan vara mera olika än den ofantligt långa
spiralformiga snabeln hos en nattfjäril, den besynnerligt hopvikta
snabeln hos ett bi eller en lus, och en skalbagges stora käkar? —
dock äro alla dessa organer som tjena till helt olika ändamål bildade
genom oändligt talrika modifikationer af en öfverläpp, mandibler och
två par maxiller. Samma lag styr skapnaden af kräftdjurens mun och
lemmar; den gäller äfven för växternas blommor.
Ingenting kan vara mera fruktlöst än att försöka förklara denna
likhet i typ hos medlemmar af samma klass genom läran om än-
damålsenlighet eller causæ finales. Hopplösheten af detta försök har
Owen ytterligare medgifvit i sitt arbete ”Nature of Limbs.” Enligt
den vanliga åsigten om hvarje varelses särskilda skapelse kunna vi
blott säga att så är, — att det har behagat skaparen att bilda alla
djur och växter i hvarje stor klass efter en likformig plan, men detta
är icke någon vetenskaplig förklaring.
Förklaringen är uppenbar enligt teorien om urval af successiva
små modifikationer, hvar och en på något sätt nyttig för den mod-
ifierade formen, men ofta genom vexelverkan inverkande på andra
delar af organisationen. Förändringar af denna beskaffenhet torde
hafva liten eller ingen benägenhet att förändra det ursprungliga mön-
stret eller att omflytta delarna. Benen i en extremitet kunna blifva
korta och platta till hvad grad som helst och på samma gång inveck-
las i en tjock hinna, så att de kunna begagnas såsom fenor, eller en
simfot kan få alla sina ben eller vissa af dem förlängda till hvad grad
som helst, med den förenande hinnan förstorad, så att den kan be-
gagnas till vinge; all denna modifikation behöfver dock icke förändra
benens sammanställning eller delarnas relativa förening. Om vi an-
taga, att en uråldrig stamfader — architypen såsom den kan kallas
— till alla däggdjur hade sina extremiteter bildade efter det allmän-
na mönstret, till hvad ändamål de än tjenade, kunna vi med ens
fatta fulla betydelsen af lemmarnas homologa bildning genom hela
klassen. Detsamma gäller insekternas munnar; vi behöfva blott anta-
ga, att deras gemensamma stamfar hade en öfverläpp, mandibler och
två par maxiller, låt vara mycket enkla till formen; och det naturliga
urvalet skall förklara den oändliga vexlingen i skapnad och funk-
tion bland insektmunnar. Icke desto mindre är det begripligt, att
det allmänna mönstret för ett organ kan blifva så fördunkladt att
det slutligen går förloradt genom reduktion och slutligen fullkom-
ligt försvinnande af vissa delar, genom sammansmältning af några
delar och genom fördubbling eller mångfaldigande af andra — förän-
dringar hvilka vi veta ligga inom möjlighetens gränser. I de jättelika
hafsödlornas fenor och i munnarna hos våra parasitiska krustaceer
synes den allmänna bygnadsplanen delvis gått förlorad.
Det är en annan och lika egendomlig sida af vårt närvarande
ämne, nämligen jemförelsen icke emellan samma delar eller organ-
er hos olika medlemmar af samma klass, utan emellan olika de-
lar och organer hos samma individ. De flesta fysiologer tro, att
hufvudets ben äro homologa med — det är till antal och relativ
förening motsvara — grunddelarna af ett visst antal kotor. De främ-
re och bakre extremiteterna i den högre vertebratklassen äro ho-
mologa. Samma förhållande råder emellan krustaceernas underbart
sammansatta käkar och ben. Det är väl bekant för nästan hvar och
en, att hos en blomma det relativa läget af foderblad, kronblad, stån-
dare och pistill, äfvensom deras inre bygnad blifva lättast förklarade
enligt åsigten att de bestå af metamorfoserade blad anordnade i spi-
ral. Hos monströsa växter få vi ofta direkta bevis på möjligheten af
ett organs öfvergång till ett annat, och vi kunna verkligen se under
det tidiga eller embryonala utvecklingsstadiet hos blommor, äfven-
som krustaceer och många andra djur, att organer, hvilka i fullmogen
ålder äro ytterligt olika, i början äro fullkomligt lika.
Dessa fakta äro fullkomligt oförklarliga enligt den vanliga åsigten
om en skapelse; hvarföre skulle hjernan inneslutas i en låda bil-
dad af så talrika och så utomordentligt formade benstycken? Såsom
Owen har anmärkt kan icke formen af skallen hos fåglar och reptili-
er förklaras genom den fördel som vinnes genom de olika delarnas
eftergifvande under däggdjurens födelse. Hvarföre skulle likartade
ben blifvit skapade för att bilda en flädermus vinge och bakben, då
de begagnas för så olika ändamål? Hvarföre skulle en krustace, som
har en ytterligt sammansatt mun, bildad af många delar, också haf-
va färre ben; eller tvärtom de med många ben hafva enklare mun?
Hvarföre skulle foderblad kronblad, ståndare och pistiller i samma
blomma, ehuru lämpade för så vidt skilda ändamål, alla vara bildade
efter samma mönster?
Med teorien om naturligt urval kunna vi besvara alla dessa frå-
gor. Hos ryggradsdjuren se vi en serie af inre kotor försedda med
vissa utskott; hos leddjuren är kroppen delad i en serie af segment
med yttre bihang, och hos blommande växter spiraler af blad. En
oändlig upprepning af samma del eller organ är såsom Owen iakttag-
it en gemensam karakter hos alla låga eller obetydligt modifierade
former; den okända stamfadern för vertebraterna egde otvifvelak-
tigt många ryggkotor; den okända stamfadern till leddjuren många
segment, och det okända ursprunget för blommande växter många
blad anordnade i en eller flera spiraler. Vi hafva förut sett att mån-
ga gånger upprepade delar äro i hög grad benägna för att variera i
antal och skapnad. Då sådana delar redan finnas och äro i hög grad
föränderliga, skola de följaktligen lemna material för de mest olika
ändamål, och de böra i allmänhet genom arf behålla tydliga spår af
sin ursprungliga likhet.
I den stora klassen af blötdjur, ehuru det utan svårighet kan be-
visas att delarna i skilda arter äro homologa, kunna blott få homolo-
ga serier angifvas; det vill säga, att vi äro sällan i stånd att afgöra
om en del är homolog med en annan del hos samma individ. Och
detta kunna vi förstå, ty hos blötdjuren, äfven de lägsta medlemmar
af klassen, finna vi icke på långt när så mycken obestämd upprepn-
ing af något organ, såsom vi finna i de andra stora klasserna af djur-
och växtriket.
Naturforskare tala ofta om skallen såsom bildad af förändrade ko-
tor, kräftans käkar såsom förvandlade ben, ståndarna och pistillerna
såsom metamorfoserade blad, men det vore i de flesta fall riktigare,
att såsom Huxley angifvit tala om både skalle och kotor, både käkar
och ben och så vidare såsom metamorfoserade icke från hvarandra
såsom de nu äro, utan från något gemensamt och enklare ursprung.
De flesta naturhistoriker begagna likväl ett sådant talesätt blott i fig-
urlig betydelse; de mena dermed alldeles icke, att under en lång tid
ursprungliga organer af något slag — vertebrer i ena fallet och ben
i det andra — verkligen blifvit förvandlade till hufvudskålar eller
käkar; naturforskarna kunna dock icke undgå att använda sådana
talesätt, som hafva denna betydelse; så nära tyckes det motsvara
det verkliga förhållandet. Enligt de här framstälda åsigterna kun-
na sådana talesätt begagnas efter orden, och det underbara faktum
förklaras, att en krabbas käkar till exempel behålla många karak-
terer, som de sannolikt skulle bevarat genom arf, om de verkligen
blifvit förvandlade från verkliga ehuru ytterst enkla ben.
Utveckling och embryologi.
Detta är ett af de vigtigaste ämnen i hela naturalhistorien. Insek-
ternas metamorfoser, väl bekanta för hvar och en, försiggå i allmän-
het plötsligt genom några få stadier, men transformationer äro i
verkligheten talrika och gradvisa ehuru dolda. En viss efemer in-
sekt (Chloeon) byter skinn under sin utveckling såsom sir J. Lub-
bock visat omkring tjugu gånger, och hvarje gång undergår den en
viss grad af förändring; och i detta fall se vi metamorfoseringsakten
försiggå på ett primärt och gradvist sätt. Många insekter och isyn-
nerhet många krustaceer visa oss, hvilka underbara bildningsförän-
dringar kunna försiggå under utvecklingen. Sådana förändringar nå
likväl sin höjdpunkt uti några af de lägre djurens så kallade gener-
ationsvexling. Det är till exempel förvånande, att en fint förgrenad
korall, beströdd med polyper och fästad vid en underhafsklippa först
genom knoppning och sedan genom tvansversel delning alstrar en
mängd simmande geleartade djur och att dessa alstra ägg ur hvil-
ka kläckas simmande djur, som fästa sig vid klippor och utvecklas
till förgrenade koraller, och så vidare i en oändlig cirkel. Tron på en
väsentlig identitet emellan generationsvexling och vanlig metamorfos
har fått betydligt stöd i Wagners upptäckt, att en larv af en fluga,
Cecidomyia, på könlös väg alstrar andra liknande larver.
Det är redan visadt att olika delar och organer hos samma individ
äro noggrant lika hvarandra under en tidig embryonalperiod, men i
fullväxta tillståndet blifva de betydligt olika och tjena till andra än-
damål. Det har vidare blifvit visat, att embryoner af de mest skilda
arter inom samma klass i allmänhet äro nästan lika, men efter sin
fulla utveckling blifva helt och hållet olika. Ett bättre bevis på det
senare förhållandet kan icke gifvas än det af von Baer anförda, ”att
embryoner af däggdjur, fåglar, ödlor och ormar och sannolikt äfven
sköldpaddor äro i sina tidigaste stadier ytterligt lika hvarandra, både
såsom hela och i hvarje dels utvecklingssätt, så lika, att vi i verk-
ligheten ofta kunna skilja dem endast genom storleken. Jag har i min
ego två små embryoner i sprit, hvilkas namn jag underlåtit att sätta
ut, och för närvarande är det mig alldeles omöjligt att afgöra till
hvilken klass de höra. De kunna vara ödlor eller små fåglar eller my-
cket unga däggdjur, så fullkomlig är likheten i hufvudets och bålens
bildningssätt hos dessa djur. Extremiteterna saknas likväl ännu hos
dessa embryoner, men äfven om de hade funnits i deras tidigaste
utvecklingsstadium skulle vi icke lära någonting deraf, ty fötterna
af ödlor och däggdjur, vingarna och fötterna af fåglar, så väl som
händer och fötter hos menniskan utgå alla från samma grundform.”
De masklika larverna af myggor, flugor, skalbaggar likna hvarandra
i allmänhet mycket mera än de mogna insekterna; men i dessa fall
äro embryonerna verksamma och afvika ofta betydligt från hvar-
andra derigenom att de blifvit lämpade efter särskilda lefnadssätt.
Ett spår af lagen om embryonernas likhet qvarstår tillfälligtvis i en
något senare ålder: fåglar af samma slägte och af närstående slägten
likna ofta hvarandra i sin tidigaste fjäderbeklädnad såsom vi se uti
de fläckiga fjädrarna hos ungar af trastgruppen. I kattfamiljen äro de
flesta arter strimmiga eller fläckiga, och strimmor eller fläckar kunna
tydligen varsnas hos ungarna af lejon och puma. Vi se stundom ehuru
sällan någonting af detta slag hos växter; de första bladen hos Ulex
och Genista och de annars fyllodiebärande nyholländska Acacierna
äro fjädrade och delade liksom de vanliga bladen hos Leguminosæ.
De delar i hvilka embryoner af helt olika djur inom samma klass
likna hvarandra, hafva ofta intet direkt samband med deras lifsvilkor.
Vi kunna till exempel antaga, att hos embryoner af vertebrater arter-
nas egendomliga bågiga förlopp nära branchialspringorna utbildas
under liknande lifsvilkor — hos det unga däggdjuret som näres i
moderns lif, i fågelägget som kläckes i nästet, och i grodrommen un-
der vatten. Vi hafva icke mera skäl att tro på ett sådant samband
än vi hafva att tro att liknande ben i menniskohanden, flädermusens
vinge och delfinens fena stå i sammanhang med likartade lifsvilkor.
Ingen antager att strimmorna hos en lejonunge eller fläckarna på den
unga koltrasten äro af nytta för dessa djur.
Förhållandet är likväl olika om ett djur under någon del af sin
embryonala bana är verksamt och måste sörja för sig sjelf. Verk-
samhetsperioden kan komma förr eller senare i lifvet, men närhelst
den kommer är larvens lämplighet för dess lefnadsvilkor lika full-
ständig och vacker som det fullväxta djurets. På hvilket vigtigt sätt
detta har verkat har nyligen blifvit väl visadt af sir J. Lubbock i
hans anförande om den stora likheten emellan larver af några insek-
ter, som tillhöra mycket olika ordningar, och om olikheten emellan
larver af andra insekter inom samma ordning, allt efter deras lef-
nadsvanor. Från sådana förhållanden, isynnerhet om de innefatta
en arbetsfördelning under de olika utvecklingsstadierna, såsom om
samma larv under ett stadium måste söka föda, under ett annat en
fästepunkt, blir likheten emellan larver af beslägtade djur stundom
osynlig, och exempel kunna gifvas på larver af två artgruper, som
skilja sig mera från hvarandra än de fullväxta. I de flesta fall följa
likväl larverna, ehuru verksamma, mer eller mindre noga lagen för
embryonernas allmänna likhet. Cirripederna lemna härpå ett godt
exempel; till och med den ryktbare Cuvier insåg icke att de voro
krustaceer, men en blick på larverna visar på ett omisskänneligt
sätt, att detta är sant. De två hufvudafdelningarna af cirripederna,
de skaftade och de sessila, så olika i yttre utseende, hafva dock larver
som i alla stadier knappt kunna skiljas från hvarandra.
Under utvecklingens lopp stiger embryot i allmänhet i organisa-
tion. Jag begagnar detta uttryck, ehuru jag väl inser att det knappt
är möjligt att med bestämdhet definiera hvad som menas med högre
och lägre organisation. Men ingen vill väl bestrida att fjärilen är hö-
gre än kålmasken. I några fall måste likväl det fullväxta djuret anses
såsom lägre i skalan än larven, såsom ibland vissa parasitiska krus-
taceer. Vi skola återvända till cirripederna: larverna i första stadiet
hafva tre par ben, ett mycket enkelt öga och en snabelformig mun,
med hvilken de upptaga ymnig föda, de tillväxa betydligt. I andra
stadiet motsvarande fjärilarnas puppstadium hafva de sex par fint
bygda simfötter, ett par ståtligt sammansatta ögon och ytterligt in-
vecklade antenner; men de hafva en sluten och ofullständig mun och
kunna icke upptaga någon föda: deras funktion under detta stadium
är att genom sina väl utvecklade känselorganer och sin simförmåga
söka en lämplig plats att fästa sig vid, der de undergå sin sista meta-
morfos. Då detta är fullbordadt, äro de fastväxta för hela lifvet: deras
ben förvandlas nu till griporganer, de få ånyo en väl utbildad mun;
men de hafva inga antenner och deras två ögon äro nu förvandlade
till ett enda litet mycket enkelt öga. I detta sista fullbildade stadi-
um kunna cirripederna betraktas såsom antingen högre eller lägre
organiserade än i larvstadiet. Men i några slägten blifva larverna
utvecklade antingen till hermafroditer af vanlig skapnad eller till
hvad jag kallar komplementarhannar, och i senare fallet har utveck-
lingen helt säkert varit retrograd; ty de bestå blott af en säck som
lefver en kort tid och är i saknad af mun, mage eller andra vigtiga
organer med undantag af reproduktionsorganer.
Vi äro så vana vid att se bildningsolikheter emellan embryot
och den fullväxta, att vi frestas att betrakta denna olikhet såsom
en på sätt och vis nödvändig omständighet vid utvecklingen. Men
det finnes intet skäl, hvarföre till exempel flädermusens vinge eller
delfinens fena icke skulle kunnat vara med alla sina delar skizzer-
ad i lämpliga proportioner, så snart någon bildning visade sig. I
några hela djurgrupper och hos andra vissa medlemmar af andra
grupper är detta förhållandet och embryot är på hvarje period helt
olika den fullväxta. Owen har anmärkt angående bläckfiskarna, att
”der finnes ingen metamorfos: den cephalopoda karakteren är ty-
dlig långt innan embryots delar äro fullbildade.” Landsnäckor och
sötvattenskrustaceer äro födda med sin egendomliga form, under
det de i hafvet lefvande medlemmarna af samma två stora klasser
genomgå ansenliga förändringar under sin utveckling. Spindlar åter
undergå knappt någon metamorfos. De flesta insektlarver genomgå
ett masklikt stadium, antingen de äro aktiva eller lämpade för vissa
vanor eller i overksamhet, fästade midt ibland tjenliga födoämnen,
eller närda af sina föräldrar; men i några få fall såsom i slägtet Aphis
se vi knappt något spår till det masklika stadiet om vi döma efter
prof. Huxleys utmärkta framställning af deras utveckling.
Stundom är det blott de tidigare utvecklingsstadierna som fattas.
Fritz Müller har sålunda gjort den anmärkningsvärda upptäckten,
att räkliknande krustaceer (beslägtade med Penæus) först uppträ-
da under den enkla naupliusformen och sedan de genomgått två
eller flera zoeastadier och vidare genom mysisstadiet slutligen anta-
ga sin fullmogna form. I hela den stora underklassen Malacostraca,
till hvilken dessa krustaceer höra, är hittills ingen annan medlem
känd för att förut utvecklas under naupliusformen, ehuru många
uppträda såsom zoea; icke desto mindre angifver Müller skäl för sin
tro, att alla dessa krustaceer skulle hafva uppträdt såsom nauplii,
om icke något hinder i utvecklingen inträffat.
Huru kunna vi nu förklara alla dessa fakta i embryologien —
den mycket allmänna ehuru icke helt och hållet ovilkorliga olikhet
i skapnad emellan embryot och den fullväxta — likheten i en tidig
period emellan de olika delarna hos samma individ hvilka slutligen
blifva mycket olika och tjena till skilda ändamål — den allmänna
men icke oföränderliga likheten emellan embryoner eller larver af de
mest skilda arter i samma klass, — embryots bibehållande, så länge
det finnes i ägget eller moderlifvet, af bildningar som äro af ingen
nytta, vare sig i denna period eller senare i lifvet, under det embry-
oner i en senare period, eller larver som sjelfva måste sörja för sin
utkomst, äro fullkomligt lämpade för de omgifvande vilkoren, — och
slutligen det faktum att vissa larver stå högre i organisationsskalan
än de fullmogna djur till hvilka de utvecklas? Jag tror att alla dessa
förhållanden kunna förklaras på sätt som följer.
Det är allmänt antaget, måhända deraf att monstrositeter ofta
visa sig hos embryot i en tidig period, att små variationer eller in-
dividuela afvikelser nödvändigt uppträda i en lika tidig period. Vi
hafva få bevis för denna sak, men hvad vi hafva utvisar helt säkert
motsatsen; ty det är bekant att uppfödare af boskap, hästar och an-
dra djur icke bestämdt kunna säga förr än någon tid efter födseln,
hvilken form och hvilka fördelar det unga djuret skall antaga. Vi se
detta fullkomligt hos våra egna barn; vi kunna icke säga om ett barn
skall bli af lång eller kort växt, eller hvilka dess anletsdrag skola bli.
Frågan är icke på hvad period af lifvet hvarje variation orsakats, utan
på hvilken period verkningarna visa sig. Orsaken kan hafva verkat,
och jag tror den vanligen har verkat på den ena eller båda föräldrar-
na före fortplantningen. Det förtjenar anmärkas, att det är af ingen
vigt för ett mycket ungt djur så länge det qvarstannar i moderlifvet
eller ägget, eller så länge det växer och skyddas af sina föräldrar, om
det mesta af dess karakter förvärfvas litet förr eller senare i lifvet.
Det skulle för en fågel, som för att få sin föda behöfde en krökt näbb,
vara af ingen betydelse, om den i ungdomen egde eller icke egde en
sådan näbb, så länge den underhölls af sina föräldrar.
Jag har i första kapitlet visat, att i hvilken ålder en variation
än uppträder hos fadern, i motsvarande ålder sträfvar den att up-
pträda hos afkomman. Vissa variationer kunna blott uppträda i
motsvarande ålder, till exempel egendomligheter hos masken, kokon-
gen eller imagon af silkesfjärilen, eller de fullväxta boskapsdjurens
horn. Men variationer, hvilka efter allt hvad vi kunna se hafva upp-
trädt litet förr eller senare sträfva likaledes att uppträda i motsvarande
ålder hos afkomlingen och fadern. Jag vill ingalunda påstå, att detta
alltid är fallet, och jag kunde anföra flera undantagsfall af variationer
(i ordets vidsträcktaste bemärkelse) som inträffat i en tidigare ålder
hos barnet än hos fadern.
Dessa två grundsatser, att små variationer i allmänhet uppträda
i en icke allt för tidig period af lifvet och ärfvas i motsvarande icke
tidiga period förklara såsom jag tror alla ofvan anförda satser ur
embryologien. Men låt oss först betrakta några få analoga fall bland
våra domesticerade varieteter. Några författare som hafva skrifvit om
hundar, påstå att vindthunden och bulldoggen, ehuru de tyckas vara
så skilda, äro mycket närslägtade varieteter utgångna från samma
vilda stam; derföre var jag nyfiken att se i hvad mån deras nyföd-
da hvalpar skilde sig från hvarandra: man sade mig att olikheterna
voro lika stora som emellan de fullväxta, och att döma efter ögon-
mått tycktes det vara så, men efter att hafva noggrant mätt de gamla
hundarna och deras sex dagar gamla hvalpar, fann jag att hvalparna
icke hade antagit helt och hållet de riktiga proportionela olikheterna.
Man berättade mig vidare att fålarna af draghästar och ridhästar —
raser som bildats nästan helt och hållet genom urval under domes-
ticering — skilde sig lika mycket som de fullväxta djuren; men sedan
jag fått noggranna mätningar af stoen och tre dagar gamla fålar af
ridhästar och tunga draghästar finner jag att detta ingalunda är
förhållandet.
Då vi hafva fullgiltiga bevis, att dufraserna härstamma från en
enda vild art, jemförde jag ungarna inom tolf timmar sedan de
blifvit kläckta; jag mätte noggrant hos den vilda stamarten, hos
kroppdufvor, påfågeldufvor, indiska, spanska dufvor, brefdufvor och
tumletter proportionerna af näbbarna, munnens vidd, näsborrarnas
längd och ögonlocken, fötternas storlek och benens längd. Några af
dessa fåglar skilja sig i mogen ålder så utomordentligt i näbbens
längd och form och i andra karakterer att de helt säkert skulle upp-
tagas såsom särskilda arter om de funnos i vildt tillstånd. Men om
man uppställer de nykläckta ungarna af alla dessa raser i en rad, så
ehuru de flesta af dem genast kunde igenkännas, voro dock de pro-
portionela olikheterna i ofvan specificerade delar ojemförligt mindre
än hos de fullväxta fåglarna. Några karakteristiska skiljaktigheter
såsom munnens vidd kunde svårligen upptäckas hos de unga. Men
det var ett undantag från denna regel, ty ungen af den korthöfdade
tumletten skilde sig i alla sina proportioner från ungen af den vilda
klippdufvan och de andra raserna nästan fullt ut lika mycket som i
fullväxt tillstånd.
Ofvan framstälda grundsatser förklara dessa förhållanden. Am-
atörer utvälja till afvel sina hundar, hästar, dufvor etc. då de äro
nästan fullväxta: de bekymra sig icke om, huruvida de önskade egen-
skaperna förvärfvas tidigare eller senare i lifvet, blott det fullväxta
djuret eger dem. Och de nu anförda exemplen isynnerhet dufvorna
visa, att de karakteristiska olikheter som gifva raserna sitt värde och
hvilka blifvit accumulerade genom menniskans urval i allmänhet icke
hafva uppträdt i en mycket tidig lifsperiod och hafva gått i arf i en
motsvarande icke tidig period.
Vi skola nu tillämpa dessa två grundsatser på arter i naturtill-
ståndet. Låt oss taga en fågelgrupp, utgången från någon gammal
form och modifierad genom naturligt urval för skilda vanor. Då de
många små successiva variationerna hafva kommit öfver de olika
arterna i en icke tidig period och hafva gått i arf i motsvarande
ålder, skola ungarna lemnas blott litet modifierade och likna hvar-
andra mycket närmare än de fullväxta — just så som vi hafva sett
kos dufraserna. Vi kunna utsträcka denna åsigt till vidt skilda bild-
ningar och till hela klasser. Främre extremiteterna till exempel, som
en gång tjenade såsom ben hos en uråldrig stamfar, kunna hafva
blifvit genom en långvarig modifikation hos någon af de efterkom-
mande förändrad till hand, hos en annan till fena, hos en annan
till vinge, men enligt ofvan anförda grundsatser böra de främre ex-
tremiteterna icke hafva förändrats mycket hos embryot till alla dessa
former; ehuru i hvar och en den embryonala extremitetformen blir
betydligt olika den fullt utbildade. Hvilket inflytande dessutom länge
fortsatt bruk eller overksamhet än må hafva haft vid extremiteternas
eller andra delars modifiering bör detta dock hufvudsakligen eller en-
dast hafva inverkat på dem då de blifvit fullt utbildade och måste
använda all sin förmåga på att uppehålla sitt eget lif, och de häraf
alstrade verkningarna skola öfvergå på afkomlingarna i motsvarande
mogen ålder. Ungen bör således icke alls blifva modifierad, eller åt-
minstone i betydligt mindre grad.
I andra fall kunna successiva variationer hafva inträffat i en
mycket tidig ålder, eller stadierna kunna gå i arf i en period tidi-
gare än den i hvilken de förut uppträdde. I hvardera fallet skulle
såsom vi hafva sett med den korthöfdade tumletten, ungen eller
embryot mycket nära likna den utbildade moderformen. Och det-
ta är utvecklingsregeln hos vissa hela grupper eller undergrupper,
såsom bläckfiskar, landsnäckor, sötvattenskrustaceer, spindlar och
några medlemmar af den stora insektklassen. Beträffande orsaken
hvarföre ungarna i dessa grupper icke genomgå några metamorfoser,
kunna vi se att detta bör härröra af följande omständigheter; nem-
ligen att ungarna vid en mycket tidig period måste sörja för sina
egna behof och att de följa samma lefnadsvanor som föräldrarna;
ty i detta fall skulle det vara oundgängligt för deras existens att de
modifierades på samma sätt som deras föräldrar. Hvad åter beträffar
det besynnerliga förhållande att så många land- och sötvattendjur
icke undergå någon metamorfos, under det hafsdjur af samma grup-
per genomgå olika transformationer, har Fritz Müller antagit att
den långsamma modifikationsprocessen och ett djurs lämpande för
att lefva på land eller i sötvatten i stället för i hafvet skulle i hög
grad förenklas derigenom att det icke passerade något larvstadium,
ty det är icke sannolikt, att platser väl lämpade för både larvstadiet
och fullbildade stadiet under sådana nya och i hög grad förändrade
lefnadsvanor kunde finnas oupptagna eller illa besatta af andra or-
ganismer. I detta fall skulle det gradvisa förvärfvandet vid en allt
tidigare och tidigare period af den utbildade skapnaden gynnas af
det naturliga urvalet och alla spår af fordna metamorfoser skulle
slutligen gå förlorade.
Om å andra sidan det gagnade ungen af ett djur att följa lef-
nadsvanor obetydligt olika stamformens och att följaktligen formas
på något olika sätt, eller om det gagnade larven som redan är olik sin
moderform att förändras ännu mer, skulle enligt principen om arf
i motsvarande ålder ungarna eller larverna kunna genom naturligt
urval blifva mer och mer olika sina föräldrar till hvarje tänkbar ut-
sträckning. Olikheter hos larverna kunna också sättas i samband
med successiva utvecklingsstadier, så att larverna i första stadiet
komma att afvika betydligt från larverna i andra stadiet, såsom fall-
et är med många djur. Den fullväxta kan också lämpas för lägen och
vanor, i hvilka lokomotionsorganer eller känselorganer skulle vara
gagnlösa, och i detta fall skulle metamorfosen vara retrograd.
Af nyss gjorda betraktelser kunna vi se huru genom struktur-
förvandlingar hos ungen i öfverensstämmelse med förändrade lef-
nadsvanor, tillsammans med ärftlighet i motsvarande ålder djuren i
vissa fall kunna komma att genomgå utvecklingsstadier, fullkomligt
olika deras ursprungliga fullväxta tillstånd. Fritz Müller, som nyligen
behandlat detta ämne med mycken skicklighet, tror att stamfadern
för alla insekter liknade en fullväxt insekt och att mask- eller larvs-
tadiet, äfvensom kokong- eller puppstadiet sedan blifvit förvärfvade,
men från denna åsigt afvika sannolikt många naturforskare till ex-
empel J. Lubbock, som likaledes nyligen behandlat detta ämne. Att
vissa ovanliga stadier i insekternas metamorfoser hafva blifvit förvär-
fvade genom inpassande uti egendomliga lefnadsvanor, kan svårligen
betviflas; det första stadiet af en skalbagge, Sitaris, är sålunda såsom
Fabre beskrifver en rörlig liten insekt med sex ben, två långa anten-
ner och fyra ögon. Dessa larver kläckas i biens bon och då bihannarna
gå ut från sina kulor på våren förrän honorna, hänga sig larverna fast
vid dem och krypa sedan öfver på bihonorna under deras parning.
Så snart honorna lägga sina ägg på ytan af den i cellerna samlade
honingen, störta Sitarislarverna öfver dem och uppsluka dem. Se-
dermera undergå dessa larver en fullkomlig förändring; deras ögon
försvinna, deras ben och antenner blifva rudimentära och de lefva
på honing; så att de numera likna vanliga insektlarver; slutligen un-
dergå de en ytterligare förvandling och framgå ändtligen såsom full-
bildade skalbaggar. Om nu en insekt, som undergår förvandlingar
lika Sitaris’ metamorfoser, blefve stamfader för en hel ny insektklass
skulle förloppet af deras utveckling sannolikt bli helt olika hvad det
nu är; och det första larvstadiet skulle helt säkert icke föreställa det
fordna tillståndet af någon gammal fullvuxen insekt.
Å andra sidan är det i hög grad sannolikt, att bland många djur
embryonal- eller larvstadiet visar oss mer eller mindre fullständigt
stamfaderns tillstånd i sin fulla utveckling. I den stora klassen Crus-
tacea uppträda underbart från hvarandra skilda former, nämligen
sugande parasiter, cirripeder, entomostraca och till och med mala-
costraca först såsom larver under naupliusform, och då dessa larver
nära sig och lefva i öppen sjö och icke äro lämpade för några särskil-
da lefnadsvanor och af andra skäl som Fritz Müller angifvit, är det
sannolikt att ett oberoende fullväxt djur liknande nauplius lefde i nå-
gon mycket aflägsen tidpunkt och sedermera genom flera divergenta
härstamningslinier alstrade de olika ofvannämda stora grupperna af
krustaceer. Vidare är det sannolikt af hvad vi veta om däggdjurs,
fåglars, fiskars och reptiliers embryoner, att dessa djur äro de modi-
fierade ättlingarna af någon gammal stamfader, som i sitt fullväxta
tillstånd var försedd med gälar, en simblåsa, fyra enkla extremiteter
och en lång svans, allt lämpadt för ett aqvatiskt lif.
Då alla organiska varelser, utdöda och nya som någonsin lefvat,
kunna anordnas i några få stora klasser; och då alla inom hvarje
klass hafva enligt vår teori förut varit sammanbundna genom fina
öfvergångar, skulle den bästa och om våra samlingar voro fullständi-
ga den enda möjliga anordningen vara genealogisk, ty härstamn-
ing är det dolda föreningsband som naturhistorikerna sökt under
benämningen naturligt system. Enligt denna åsigt kunna vi förstå
hvarföre i en naturforskares ögon embryots skapnad är till och med
vigtigare för klassifikationen än den fullväxtas. Om två eller flera
djurgrupper, huru mycket de än skilja sig från hvarandra i skap-
nad och vanor, genomgå liknande embryonala stadier, kunna vi vara
förvissade om, att de alla härstamma från en stamform och derföre
äro nära beslägtade. Gemensamhet i embryonal bygnad uppenbarar
således gemensamhet i härkomst, men olikhet i embryonal utveck-
ling bevisar icke olikhet i härkomst, ty i en af de två grupperna
kunna utvecklingsstadierna hafva blifvit undertryckta eller blifvit i
så hög grad modifierade genom lämpande efter nya lefnadsvanor, att
de icke längre äro igenkänneliga. Till och med i grupper i hvilka de
fullväxta hafva blifvit modifierade i ytterlig grad uppenbaras ofta
det gemensamma ursprunget genom larvernas skapnad; vi hafva till
exempel sett att cirripederna genom sina larver med ens igenkännas
tillhöra den stora klassen Crustacea. Då embryots skapnad i allmän-
het visar oss mer eller mindre fullständigt bygnaden af dess mindre
modifierade ursprungliga stamfader kunna vi inse, hvarföre gamla
och utdöda former så ofta likna embryoner af nu lefvande arter i
samma klass. Agassiz tror att detta är en allmän naturlag, och jag
hoppas få se den hädanefter bevisas vara sann i de flesta fall. Den
kan likväl bevisas vara sann blott i de fall i hvilka det gamla stadi-
et icke blifvit fullkomligt utrotadt genom att successiva variationer
inträffat i en mycket tidig period af utvecklingen, eller genom att
sådana variationer blifvit ärfda i en tidigare period än den i hvilken
de först uppträdde. Vi måste också ihågkomma, att lagen kan vara
sann och dock omöjlig att bevisa under en lång tid eller för alltid på
den grund att den geologiska urkunden icke sträcker sig tillräckligt
långt tillbaka i tiden. Lagen skall icke gälla i de fall i hvilka en gam-
mal form i sitt larvstadium lämpades för något specielt lefnadssätt,
och lemnade samma larvstadium i arf åt en hel grupp afkomlingar;
ty dessa skulle icke i sitt larvtillstånd likna någon gammal form i
dess utbildade tillstånd.
De väsentligaste fakta i embryologien, hvilka icke äro andra un-
derlägsna i betydelse, förklaras således såsom mig synes enligt grund-
satsen att modifikationer hos mängden af afkomlingar från samma
stamfar uppträdt i en icke tidig lifsperiod och gått i arf i motsvarande
ålder. Embryologien vinner i intresse, om vi betrakta embryot såsom
en mer eller mindre dunkel teckning af stamfadern till alla medlem-
mar af samma stora klass, antingen i dess fullbildade eller larvsta-
dium.
Rudimentära, förkrympta och abortiva organer.
Organer eller delar i detta sällsamma tillstånd, bärande prägel af ful-
lkomlig obrukbarhet äro ytterligt vanliga eller till och med allmänna
genom naturen. Det vore svårt att nämna ett af de högre djuren,
hos hvilket icke någon del är i detta rudimentära tillstånd. Hos däg-
gdjuren till exempel bära hannarna alltid rudimentära bröstkörtlar,
hos ormar är den ena lungan förkrympt, hos fåglar kan ”bastardvin-
gen” helt säkert betraktas såsom ett rudimentärt finger och i icke
få fall kunna vingarna icke begagnas till flygt eller äro reducerade
till ett rudiment. Hvad kan vara mera egendomligt än närvaron af
tänder hos hvalfostren, hvilka sedan de växt upp icke hafva en tand i
käken, eller de tänder som aldrig genombryta tandköttet i öfverkäken
hos ofödda kalfvar?
Rudimentära organer visa sitt ursprung och sin betydelse på flera
sätt. Det finnes skalbaggar af flera beslägtade arter eller till och med
samma identiska art, som hafva antingen vingar af full storlek och
utbildning eller blott små rudiment af en hinna, som icke sällan
ligga under de fast hoplödda täckvingarna: och i detta fall är det
omöjligt att betvifla att rudimenten föreställa vingar. Rudimentära
organer behålla sällan sin potentialitet; detta inträffar tillfälligtvis
med bröstkörtlarna hos däggdjurshannar, ty man vet att de stun-
dom blifva väl utvecklade och afsöndra mjölk. Hos slägtet Bos finnes
på jufret normalt fyra utvecklade och två rudimentära spenar, men
de senare bli hos våra tama kor utbildade och lemna mjölk. Hvad
växterna beträffar äro kronbladen stundom rudimentära och stun-
dom väl utvecklade hos individer af samma art. Hos vissa dioica
växter fann Kölreuter, att vid en arts kroasering, hvars hanblom-
mor innehöllo en rudimentär pistill, med en hermafrodit växt, som
naturligtvis hade väl utvecklade pistiller, var rudimentet hos den
hybrida ättlingen förstoradt och detta visar klart att de rudimen-
tära och de fullkomliga pistillerna äro väsentligt lika till natur. Ett
djur kan ega flera delar i fullt utbildadt tillstånd och dock måste
de i en viss mening vara rudiment, ty de äro obrukbara; ungarna af
Salamandra, eller den vanliga vattenödlan hafva såsom G. H. Lewes
anmärker ”gälar och tillbringa sitt lif i vatten, men Salamandraarter,
som lefva högt upp på bergen framföda sina ungar fullbildade. Det-
ta djur bor aldrig i vatten. Om vi dock öppna en drägtig hona,
finna vi inuti henne ungar med fullkomligt fjäderlika gälar, och om
de läggas i vatten simma de omkring likt ungar af den vanliga vat-
tenödlan. Denna aqvatiska organisation har naturligtvis intet sam-
manhang med djurets framtida lif, ej heller har det något förhållande
till dess embryonala vilkor; den står blott i samband med någon för-
faders organisation och upprepar en phas i dess utveckling.”
Ett organ som tjenar till två ändamål kan blifva rudimentärt och
abortivt för det ena, äfven det mera vigtiga och förblifva fullkomligt
användbart för det andra. Hos växter är sålunda pistillens förrät-
tning att lemna pollenrören tillfälle att nå fröämnena inom fruk-
tämnet. Pistillen består af ett märke sittande på ett stift; men hos
några Compositæ hafva hanblommorna, som naturligtvis icke kun-
na blifva befruktade, en rudimentär pistill utan märke; men stiftet
är ännu väl utveckladt och beklädt med hår på vanligt sätt för att
samla frömjölet ur de omgifvande förenade ståndarna. Ett organ kan
åter blifva rudimentärt för sitt eget ändamål och begagnas till något
helt annat: hos vissa fiskar synes simblåsan vara rudimentär för dess
egentliga ändamål att hålla djuret flytande, men har blifvit förvand-
ladt till början af ett andningsorgan eller lunga. Andra liknande fall
kunna anföras.
Om organerna också äro obetydligt utvecklade kunna de icke
kallas rudimentära, så länge de kunna användas: de kunna sägas
vara under bildning och kunna af det naturliga urvalet hädanefter
utvecklas till hvad grad som helst. Rudimentära organer äro å andra
sidan i sjelfva verket gagnlösa, såsom tänder, hvilka aldrig genom-
bryta tandköttet. Då de skulle vara af ännu mindre nytta, om de
befunno sig i ännu mera outveckladt tillstånd, kunna de icke haf-
va bildats genom föränderlighet och naturligt urval, hvilket senare
verkar allenast genom bevarandet af nyttiga modifikationer. De hän-
föras till ett tidigare tingens stadium och hafva blifvit delvis bibehåll-
na genom ärftlighet. Det är svårt att veta, hvilka organer äro under
bildning; om vi se in i framtiden kunna vi naturligtvis icke säga huru
en del kommer att utvecklas och om den nu är under bildning; om vi
se på det förflutna, hafva i allmänhet varelser med ett organ i detta
tillstånd undanträngts af deras efterföljare med samma organ i ett
mera fulländadt tillstånd och följaktligen äro de för längesedan utdö-
da. Pingvinens vingar äro af stor nytta, ty de tjena såsom fenor, de
kunna derföre föreställa vingarnas status nascens; jag tror visserli-
gen icke att så är förhållandet, de äro sannolikt reducerade organer
modifierade för en ny funktion: vingarna hos Apteryx äro deremot
fullkomligt gagnlösa och sannolikt rudimentära. De trådlika extrem-
iteterna hos Lepidosiren äro som det tyckes i ett status nascens, ty de
äro, såsom Owen uttrycker sig, ”begynnelsen till organer, som erhål-
la full funktionel utveckling hos de högre vertebraterna.” Mjölkkört-
larna kos Ornithorhynchus kunna i jemförelse med jufret hos kor
betraktas såsom organer under bildning. Hos vissa cirripeder äro
”frena ovigera” gälar under bildning i de fall då de blott äro obety-
dligt utvecklade och upphört att tjena till fäste för äggen.
Rudimentära organer äro mycket benägna för att variera i utveck-
ling och andra hänseenden hos individer af samma art. Hos besläg-
tade arter är dessutom den grad i hvilken samma organ blifvit re-
duceradt betydligt olika. På detta senare förhållande finnas många
exempel i vingarnas tillstånd hos fjärilhonor af vissa grupper. Rudi-
mentära organer kunna helt och hållet felslå, och detta innebär att
hos vissa djur och växter delar helt och hållet saknas, som vi vänta
oss finna och hvilka tillfälligtvis finnas hos monströsa individer. I de
flesta af Scrophularieæ är den femte ståndaren helt och hållet felsla-
gen; dock kunna vi antaga att en sådan en gång existerade, ty ett
rudiment af den finnes hos många arter af familjen och detta rudi-
ment kan händelsevis komma till full utveckling. Vid uppletandet af
någon dels homologier hos olika medlemmar af samma klass är in-
genting vanligare eller till och med nödvändigare för att fullständigt
inse delarnas relationer, än upptäckandet af rudiment. Detta visas
förträffligt i de af Owen lemnade teckningarna öfver benen i hästens
och noshörningens underben.
Det är ett vigtigt faktum att rudimentära organer, såsom tän-
derna i öfverkäken hos hvalar och idislare, ofta kunna upptäckas hos
embryot men sedermera helt och hållet försvinna. Det är också såsom
jag tror en allmän regel, att en rudimentär del är af större omfång
i förhållande till andra delar hos embryot än hos den fullväxta, så
att organet i denna tidiga ålder är mindre rudimentärt eller till och
med alldeles icke kan sägas vara rudimentärt. Rudimentära organer
hos den fullväxta sägas derföre ofta hafva bibehållit sin embryonala
karakter.
Jag har nu anfört det väsentligaste rörande de rudimentära or-
ganerna. Då man reflekterar öfver dem, måste hvar och en känna sig
förvånad, ty samma slutledningsförmåga, som säger oss att de flesta
delar och organer äro fullständigt utbildade för vissa ändamål, säger
oss med samma säkerhet att dessa rudimentära och förkrympta or-
ganer äro ofullständiga och gagnlösa. I naturhistoriska arbeten sägas
i allmänhet rudimentära organer hafva blifvit skapade ”för symme-
trien” eller för att ”fullända naturens schema.” Men detta är icke
någon förklaring, blott en upprepning af sjelfva saken. Ej heller är
den öfverensstämmande med sig sjelf; Boa constrictor har till ex-
empel rudiment af bakre extremiteter och ett bäcken, och om man
kan säga att dessa bibehållits för att ”fullständiga naturens schema”,
hvarföre, frågar professor Weismann, hafva de icke bibehållits hos
andra ormar, hvilka ega icke ens ett spår af dessa ben? Hvad skulle
man tänka om en astronom, som påstod att månarna gå i ellip-
tiska banor omkring sina planeter ”för symmetri”, emedan planeter-
na röra sig så omkring solen? En utmärkt fysiolog förklarar närvaron
af rudimentära organer genom att antaga att de tjena till att afsön-
dra öfverflödiga eller för organisationen skadliga ämnen; men kunna
vi antaga, att den lilla papillen, som ofta representerar pistillen hos
hanblommor och blott består af cellväfnad kan verka på sådant sätt?
Kunna vi antaga att rudimentära tänder, som sedermera absorberas,
äro nyttiga för det tillväxande kalffostret genom att aflägsna så dyr-
bara ämnen som fosforsyrad kalk? Då ett menniskofinger amputer-
ats har man sett ofullständiga naglar växa upp på stumpen, och jag
kunde lika väl tro att dessa spår af naglar utvecklats för att afsöndra
hornämne, som att de rudimentära naglarna på fenorna hos sjökon
(Manatus) hafva bildats för detta ändamål.
Enligt åsigten om härstamning med modifikation är ursprunget
till de rudimentära organerna mycket enkelt. Vi hafva en mängd
fall af rudimentära organer hos våra domesticerade alster — såsom
svansstumpen hos svanslösa raser — spåret af ett öra hos öronlösa
fårraser — uppträdandet af små i huden hängande horn hos våra
hornlösa boskapsraser, isynnerhet enligt Youatt hos unga djur — och
hela blommans tillstånd hos blomkålen. Vi se ofta rudiment af olika
delar hos missfoster. Men jag tviflar att något af dessa fall sprider
något ljus öfver ursprunget till de rudimentära organerna annat än
genom att visa att sådana kunna åstadkommas, ty jag tror icke att
arter i naturtillståndet undergå hastiga förändringar. Jag tror att
bristande användning varit det hufvudsakligen verksamma, att deraf
har under successiva generationer kommit den gradvisa reduktionen
af olika organer till dess de blifvit rudimentära — såsom förhållandet
är med ögonen hos djur som bebo mörka grottor och med vingarna
hos fåglar som bo på oceanöar, hvilka sällan tvingats af rofdjur att
taga till flykten och slutligen förlorat förmågan att flyga. Ett under
vissa vilkor nyttigt organ kan åter blifva skadligt under andra vilkor,
såsom vingarna hos skalbaggar som lefva på små fristående öar, och
i detta fall kan det naturliga urvalet fortfarande långsamt reducera
organet till dess det blifvit oskadligt och rudimentärt.
Hvarje förändring i skapnad och funktion som kan åstadkommas
genom omärkligt små steg ligger inom området för det naturliga ur-
valet, så att ett organ som genom förändring i lefnadsvanor blifvit
obrukbart eller skadligt för ett ändamål kan modifieras och användas
för ett annat ändamål. Ett organ kan behållas för en enda af dess
fordna förrättningar. Ett organ som ursprungligen bildats genom det
naturliga urvalet kan, om det blir obrukbart, lätt blifva föränderligt,
ty dess variationer kunna icke längre förhindras af det naturliga ur-
valet. I hvilken period af lifvet antingen bristande användning eller
urval reducerar ett organ, och detta inträffar i allmänhet då varelsen
uppnått mogen ålder och måste utöfva all sin verksamhetskraft, skall
grundsatsen om ärftlighet i motsvarande period reproducera organet
i dess förkrympta skick vid samma mogna ålder, men sällan beröra
det hos embryot. Vi kunna således begripa den betydliga storleken
af rudimentära organer hos fostret i förhållande till andra delar och
dess mindre storlek hos den fullväxta. Men om hvarje steg af re-
duktionsprocessen skulle gå i arf, icke i motsvarande ålder utan i
en mycket tidig lifsperiod skulle den rudimentära delen småningom
gå förlorad och vi skulle hafva ett fall af fullständigt försvinnande.
Grundsatsen om organisationens ekonomi som i ett föregående kapi-
tel utvecklats, enligt hvilken materialet för ett organs utveckling så
mycket som möjligt inbespares om organet icke längre är af nytta för
egaren, kan ofta härvid vara verksam och behjelplig till den totala
förlusten af ett rudimentärt organ.
Då närvaron af rudimentära organer således beror på benägen-
heten hos hvarje del af organisationen som länge egt bestånd att gå i
arf, kunna vi inse i öfverensstämmelse med den genealogiska åsigten
om klassificering orsaken hvarföre systematikerna hafva ansett rudi-
mentära organer lika nyttiga eller stundom till och med nyttigare
än delar af hög fysiologisk vigt. Rudimentära organer kunna jem-
föras med bokstäfver i ett ord, som ännu bibehållas vid stafning;
ehuru obrukbara vid ordets uttalande, äro de till nytta för ordets
härledning. Enligt åsigten om härstamning med modifikation kunna
vi antaga, att tillvaron af organer i ett rudimentärt, ofullständigt
och obrukbart skick eller helt och hållet felslagna, långt ifrån att
erbjuda någon större svårighet, som de helt visst göra för den van-
liga skapelseläran, kunde till och med blifvit härledd a priori i öfv-
erensstämmelse med här utvecklade åsigter.
Sammanfattning.
I detta kapitel har jag försökt att visa, att alla organiska varelsers
anordning från alla tider i grupp under grupp — att beskaffenheten
af den slägtskap som förenar alla nu lefvande och utdöda organis-
mer genom invecklade, radierande slägtskapslinier till ett fåtal stora
klasser — de reglor naturhistorikerna följa och de svårigheter de
påträffa vid sina klassifikationer — det värde som gifvits karakterer,
om de äro beständiga och förherskande, vare sig de äro af stor eller
ringa betydelse, eller såsom rudimentära organer icke ega någon be-
tydelse alls — den stora motsatsen emellan analoga eller adaptiva
karakterer och verkliga slägtskapskarakterer och andra sådana reglor
— att allt detta är en naturlig följd af antagandet om beslägtade
formers gemensamma härstamning jemte deras modifikation genom
naturligt urval med åtföljande förintelse och karaktersdivergens. Då
vi öfvertänka denna åsigt om klassificeringen, få vi komma ihåg, att
härstamningselementet allmänt begagnats vid könens, åldrarnas, di-
morfa formers och erkända varieteters ordnande under samma art,
huru olika de än må vara i kroppsbygnad. Om vi vidare utsträc-
ka bruket af härstamning — den enda med säkerhet kända orsaken
till likhet emellan de organiska varelserna — skola vi inse hvad som
menas med ett naturligt system; det är genealogiskt i sin plan med
graderna af förvärfvad olikhet betecknade genom uttrycken varietet,
art, slägte, familj, ordning och klass.
Enligt samma åsigt om härstamning med modifikation blifva alla
fakta ur morfologien begripliga — vare sig vi fästa oss vid samma
mönster, utveckladt hos olika arter af samma klass i homologa organ-
er, till hvad ändamål de än användas, eller vid de homologa delarna
hos hvarje djur- eller växtindivid.
Enligt den grundsatsen att successiva små variationer icke nöd-
vändigt eller i allmänhet inträffa i en mycket tidig period af lifvet
och gå i arf i motsvarande period kunna vi förstå hufvudsatserna i
embryologien, nämligen den nära likheten hos fostret emellan delar
som äro homologa, och hvilka i mogen ålder blifva betydligt skilda
till bygnad och funktion; och likheten hos beslägtade ehuru skil-
da arter emellan deras homologa delar eller organer, ehuru de hos
den fullväxta tjena till ändamål så skilda som möjligt. Larver äro
foster i verksamhet, hvilka blifvit specielt modifierade i större eller
mindre grad efter sina lefnadsvanor och hvilkas modifikationer gå
i arf i motsvarande ålder. Enligt samma grundsatser — och om vi
ihågkomma att då organer reduceras i storlek antingen af bristande
användning eller genom naturligt urval, detta i allmänhet sker i den
period af lifvet, då varelsen måste sörja för sina egna behof, samt
ihågkommande, huru kraftig ärftlighetslagen är — kunde tillvaron
af rudimentära organer till och med tänkas på förhand. Vigten af de
embryologiska karaktererna och af rudimentära organer för klassi-
fikationen inses enligt den föreställningen att en naturlig anordning
måste vara genealogisk.
Alla de förhållanden som varit föremål för våra betraktelser i
detta kapitel synas mig fullständigt förklara, att de oräkneliga arter,
slägten och familjer, af hvilka denna jord är bebodd, alla inom hvarje
klass eller grupp härstamma från gemensamma föräldrar och hafva
alla blifvit modifierade under utvecklingens gång, så att jag utan
tvekan skulle antaga denna åsigt äfven om den icke stöddes af några
andra fakta och bevis.
KAPITEL 14
Rekapitulation och slut.
Rekapitulation af invändningarna emot teorien om naturligt urval.
— Rekapitulation af de allmänna och enskilda omständigheter, som
tala till dess fördel. — Orsaker till den allmänna tron på arternas
oföränderlighet. — Huru långt teorien om naturligt urval kan ut-
sträckas. — Verkningarna på naturhistoriens studium af dess anta-
gande. — Slutanmärkningar.
Då detta arbete är ett enda långt argument, kan det vara förde-
laktigt för läsaren att hafva de ledande fakta och slutledningarna i
korthet rekapitulerade.
Att många allvarsamma invändningar kunna göras emot teorien
om härstamning med modifikation genom naturligt urval, vill jag
icke förneka. Jag har bemödat mig att gifva dem deras fulla kraft. In-
genting kan i första ögonblicket synas svårare att tro, än att de mest
invecklade organer och instinkter fått sin fullkomlighet icke genom
krafter öfverlägsna ehuru analoga med menniskoförnuftet, utan blott
genom accumulation af oräkneliga små variationer, hvar och en nyt-
tig för sin egare. Icke destomindre kan icke denna svårighet betraktas
såsom verklig, huru stor vår inbilning än må göra den, om vi medg-
461
ifva följande satser, att alla delar af organismen och alla instinkter
åtminstone förete individuela olikheter — att en kamp för tillvaron
existerar, som leder till bevarande af gynsamma afvikelser i kropps-
bygnad eller instinkt och slutligen att gradationer i fullkomligheten
af hvarje organ kunna hafva existerat, hvar och en god för sitt slag.
Sanningen af dessa satser kan som jag tror icke bestridas.
Det är otvifvelaktigt mycket svårt till och med att gissa genom
hvilka gradationer många bildningar nått sin fulländning, isynnerhet
ibland genombrutna och bristfälliga grupper af organiska varelser,
som mycket lidit af förintelsen; men vi se i naturen så många säll-
samma grader, att vi böra vara ytterst försigtiga i att säga, att ett
organ eller en instinkt eller hela kroppsbygnaden icke kunde haf-
va kommit i dess nuvarande skick genom många gradvisa steg. Det
finnes, det måste medgifvas, fall af synnerlig svårighet för teorien om
det naturliga urvalet och ett af de mest egendomliga af dessa är när-
varon af två eller tre kaster af arbetare eller sterila honor i samma
myrsamhälle, men jag har försökt att visa, huru dessa svårigheter
besegras.
Hvad beträffar den nästan allmänna ofruktsamheten emellan arter
vid kroasering, som bildar en så anmärkningsvärd motsats till den
nästan allmänna fruktsamheten hos varieteter vid kroasering, måste
jag hänvisa läsaren till rekapitulationen af de fakta vid slutet af
åttonde kapitlet, som synas mig visa, att denna ofruktsamhet icke
mera är någon speciel begåfning, än omöjligheten för två skilda träd
att ympas tillsammans, utan sammanfaller med olikheter inskränkta
till reproduktionsorganerna hos de kroaserade slägtena. Vi se san-
ningen af denna slutsats i den stora olikheten i resultaten af två
arters ömsesidiga kroasering, om en art först begagnats till fader
och sedan till moder: analogien från betraktelserna om de dimorfa
växterna leder tydligen till samma resultat, ty om formerna befruk-
tas illegitimt, gifva de få eller inga frön och deras afkomlingar blifva
mer eller mindre ofruktsamma; och dessa former som otvifvelaktigt
tillhöra samma art skilja sig i intet hänseende från hvarandra, annat
än i sina reproduktionsorganer och deras funktioner.
Ehuru fruktsamheten hos varieteter vid kroasering och hos deras
mestiser af så många författare försäkrats vara allmän, kan detta
icke anses vara riktigt efter fakta gifna af sådana auktoriteter som
Gärtner och Kölreuter. Ej heller är den så allmänna fruktsamheten
vid varieteters kroasering öfverraskande, om vi ihågkomma, att deras
reproduktionssystem antagligen icke blifvit i så hög grad modifier-
ade. Vidare hafva de flesta varieteter som underkastats experiment
varit alster af domesticering; och då domesticering (jag menar icke
blott instängning) nästan säkert sträfvar att aflägsna ofruktsamhet,
böra vi icke vänta att den också skall åstadkomma ofruktsamhet.
Bastarders ofruktsamhet är ett fall helt och hållet skildt från
ofruktsamhet vid första kroaseringen, ty bastardernas reproduktion-
sorganer äro mer eller mindre funktionelt impotenta, hvaremot vid
första kroaseringen båda arternas organer naturligtvis äro fullkom-
liga. Då vi fortfarande se att organismer af alla slag blifva i någon
mån sterila deraf att de utsättas för förändrade vilkor, behöfva vi
icke förvånas öfver att bastarder äro till en viss grad ofruktsamma,
ty deras konstitution bör nästan ovilkorligen vara i oordning i följd
af två skilda organisationers sammanblandning, men om detta är
den verkliga orsaken till deras ofruktsamhet vill jag icke afgöra. Of-
vanstående jemförelse har ett stöd i en annan parallel, men rakt mot-
satt klass af fakta, nämligen att kraften och fruktsamheten hos alla
organiska varelser förökas genom små förändringar i deras lifsvilkor
och att afkomman af obetydligt modifierade former eller varieteter
vid kroasering förvärfva ökad styrka och fruktsamhet. En ansenlig
förändring i lefnadsförhållanden och kroasering emellan betydligt
modifierade former minska fruktsamheten, under det å andra sidan
mindre förändringar i lifsvilkoren och kroasering emellan mindre
modifierade former öka fruktsamheten.
Om vi vända oss till den geografiska fördelningen äro svårigheter-
na rätt allvarsamma som möta teorien om härstamning med modi-
fikation. Alla individer af samma art och alla arter af samma slägte
eller till och med högre grupp måste härstamma från gemensamma
föräldrar, och derföre i huru aflägsna och isolerade delar af jorden
de nu förekomma, måste de under successiva generationer hafva fly-
ttat från någon punkt till alla andra. Vi äro ofta ur stånd att ens
gissa huru detta skulle tillgått. Då vi likväl hafva skäl att tro, att
några arter hafva behållit samma specifika form för mycket långa
tidsperioder omöjliga att beräkna efter år, bör icke för mycken vigt
läggas på samma arts vidsträckta spridning; ty under långa perioder
finnas alltid många utsigter för flyttning på något sätt. En afbruten
utbredning kan ofta förklaras genom arternas undergång i de mel-
lanliggande områdena. Det kan icke förnekas att vi äro hittills my-
cket okunniga om fulla vidden af de olika klimatiska och geografiska
förändringar, som jorden undergått under nyare tider och sådana
förändringar kunna naturligtvis hafva underlättat flyttning. Såsom
exempel har jag försökt att visa, huru mäktigt istidens inflytande
varit på fördelningen af beslägtade arter öfver jorden. Vi hafva ännu
ingen kännedom om de många tillfälliga transportmedlen. Beträf-
fande den omständigheten att skilda arter af samma slägte bebo
aflägsna och isolerade områden, så måste alla flyttningssätt varit
möjliga under en lång period, då modifikationsprocessen nödvändigt
varit långsam; och följaktligen är svårigheten uti arternas vidsträck-
ta utbredning som tillhöra samma slägte i någon mån minskad.
Då enligt teorien om det naturliga urvalet ett oändligt antal mel-
lanformer måste hafva existerat förenande alla arter i hvarje grupp
genom öfvergångar så fina som våra nuvarande varieteter, kan man
fråga: hvarföre se vi icke dessa mellanformer öfverallt omkring oss?
Hvarföre äro icke alla de organiska varelserna omkring oss samman-
blandade i ett outredligt kaos? Hvad de nu lefvande formerna angår,
få vi ihågkomma, att vi icke hafva rätt att vänta (utom i sällsynta
fall) att upptäcka direkt förenande länkar emellan dem utan blott
emellan hvar och en och någon utdöd, undanträngd form. Äfven på
en vidsträckt yta, som under en lång period förblifvit sammanhän-
gande och hvars klimat och andra förhållanden ändras omärkligt vid
förflyttandet från ett område som bebos af en art till ett annat som
innehafves af en beslägtad art, hafva vi icke rätt att vänta att ofta
finna mellanvarieteter i de mellanliggande zonerna. Ty vi hafva skäl
att tro att blott ett fåtal arter af ett slägte undergå förändringar; de
andra blifva totalt utrotade och lemna inga modifierade ättlingar. Af
de arter som förändras, variera blott få i samma trakt liktidigt och
alla andra modifikationer försiggå långsamt. Jag har också visat, att
de intermediära varieteterna som sannolikt först uppträdde i de mel-
lanliggande zonerna, skulle med lätthet utträngas af de beslägtade
formerna å endera sidan; ty då de senare som existera i större mängd
i allmänhet modifieras och förädlas i hastigare proportion än mellan-
varieteterna, hvilka existerade i mindre antal, så skulle intermediära
formerna under tidernas lopp utträngas och utrotas.
Enligt denna lära om utrotandet af en oändlig mängd fören-
ingslänkar emellan nu lefvande och utdöda invånare på jorden och i
hvarje successiv period emellan de utdöda och ännu äldre arterna,
hvarföre är icke hvarje geologisk formation fyld af sådana länkar?
Hvarföre lemnar icke hvarje samling af fossila qvarlefvor fulla be-
vis på lifsformernas öfvergångar och förvandlingar? Ehuru geolo-
giska undersökningar otvifvelaktigt uppenbarat den fordna tillvaron
af många föreningslänkar och på detta sätt närmare förenat talrika
organiska former, hafva de dock icke framlagt de oändligt många
öfvergångarna emellan fordna och närvarande arter som teorien for-
drar; och detta är den svåraste af de många invändningar som kunna
uppställas emot henne. Hvarföre synas åter hela grupper af besläg-
tade arter, ehuru ofta blott skenbart, hafva oförmodadt uppträdt i
de på hvarandra följande geologiska stadierna? Ehuru vi nu veta att
organiska varelser uppträdde på jorden i en oberäkneligt aflägsen pe-
riod, långt innan de lägsta bäddarna af de cambriska lagren afsattes,
hvarföre finna vi icke under detta system stora hopar af lager belas-
tade med qvarlefvor af stamfäderna till de cambriska fossilierna? Ty
enligt teorien måste sådana lager någonstädes afsatts i dessa gamla
ytterligt okända perioder i jordens historia.
Jag kan besvara dessa frågor och invändningar blott med anta-
gandet att den geologiska urkunden är långt mer ofullständig än de
flesta geologer tro. Antalet af exemplar i alla våra museer är så godt
som ingenting i jemförelse med de tallösa arter hvilka helt säkert ex-
isterat. Stamformen till två eller flera arter skulle icke vara i alla sina
karakterer en direkt mellanform emellan dess modifierade afkomlin-
gar, icke mer än klippdufvan är direkt intermediär i kräfva och stjert
emellan dess afkomlingar påfågeldufvan och kroppdufvan. Vi äro ur
stånd att igenkänna en art såsom stamfader till en annan modifier-
ad art, om vi skulle undersöka båda aldrig så noga, så länge vi icke
ega alla mellanformer, och på grund af ofullständigheten i den geolo-
giska urkunden hafva vi icke rätt att vänta oss finna så många fören-
ingslänkar. Om två eller tre eller till och med flera föreningslänkar
upptäcktes, skulle de helt enkelt upptagas såsom lika många nya
arter, isynnerhet om de funnos i olika geologiska formationer, deras
olikheter må vara aldrig så små. Talrika nu existerande tvifvelaktiga
former kunde nämnas, som sannolikt äro varieteter, men hvem kan
påstå att i framtiden så många fossila länkar kunna upptäckas, att
naturforskarna skola vara i stånd att afgöra huruvida dessa tvifve-
laktiga former böra eller icke böra kallas varieteter. Blott en liten
del af jorden har blifvit geologiskt undersökt; blott af vissa klass-
er kunna organiska varelser bevaras i fossilt tillstånd åtminstone i
något större antal. Många arter då de en gång äro bildade under-
gå icke vidare några förändringar och dö ut utan att lemna några
modifierade afkomlingar; och de perioder, under hvilka arterna haf-
va undergått modifikation, ehuru de äro långa beräknade efter år,
hafva sannolikt varit korta i jemförelse med de perioder under hvilka
de hafva behållit samma form. Det är de dominerande och vidt ut-
bredda formerna som variera mest och oftast och varieteter äro ofta
först lokala — två orsaker som göra upptäckten af mellanformer i
någon formation mindre sannolik. Lokala varieteter sprida sig icke i
andra och aflägsna områden förr än de blifvit ansenligt modifierade
och förädlade; och då de hafva spridt sig och upptäckas i en geolo-
gisk formation, skola de synas som oförmodadt skapade der, och de
skola helt enkelt upptagas som nya arter. De flesta formationer haf-
va blifvit samlade med afbrott; och deras varaktighet har sannolikt
varit kortare än artformernas varaktighet öfverhufvud. Successiva
formationer äro i de flesta fall skilda från hvarandra genom tomma
långvariga mellantider; ty fossilförande formationer tjocka nog att
motstå afnötning kunna i regel samlas blott der mycket sediment
afsättes på hafvets botten. Under de vexlande perioderna af ytans
höjning och stillastående böra urkunderna i allmänhet vara tom-
ma. Under de senare perioderna bör föränderligheten sannolikt vara
stor bland de organiska formerna; under sänkningsperioden deremot
träder förintelsen i verksamhet.
Med afseende på frånvaron af fossilrika lager under den cam-
briska formationen kan jag blott återgå till den hypotes jag fram-
stält i nionde kapitlet. Att den geologiska urkunden är ofullständig
till den grad vår teori fordrar, det torde få vara benägna att anta-
ga. Om vi betrakta tillräckligt långa mellantider, visar geologien att
alla arter hafva förändrats och de hafva förändrats på erforderligt
sätt, ty det har skett långsamt och med grader. Vi se detta tydligt
deruti, att de fossila qvarlefvorna i tätt följande formationer alltid
äro mycket närmare beslägtade med hvarandra än fossilier från vidt
skilda formationer.
Detta är summan af de hufvudsakliga invändningarna och svårigheter-
na som rättmätigt kunna uppställas emot teorien: och jag har nu i
korthet redogjort för de svar och förklaringar som kunna gifvas. Jag
har sjelf allt för väl i många år känt tyngden af dessa svårigheter
för att betvifla deras vigt, men det förtjenar särskildt anmärkas att
de vigtigare invändningarna röra frågor om hvilka vi äro fullkom-
ligt okunniga; ej heller veta vi huru okunniga vi äro. Vi känna icke
alla möjliga öfvergångsformer emellan de enklaste och mest fullän-
dade organer; man kan icke påstå, att vi känna alla de olika fördel-
ningsmedlen under årens lopp, eller att vi veta huru ofullständig den
geologiska urkunden är. Allvarsamma äro visserligen alla dessa in-
vändningar, men de äro dock icke så vidt jag kan döma tillräckliga
att kullkasta teorien om härstamning med modifikation.
Låt oss nu vända oss till den andra sidan af argumentet. Under
domesticering se vi mycken föränderlighet, orsakad eller åtminstone
väckt af förändring i lefnadsvilkor. Denna föränderlighet styres af
många invecklade lagar — vexelverkan, användning och overksamhet
och den bestämda verkan af omgifvande förhållanden. Det är mycket
svårt att förvissa sig om i hvad mån våra domesticerade produkter
hafva blifvit modifierade, men vi kunna tryggt antaga, att det har
skett i hög grad och att modifikationerna kunna ärfvas under långa
perioder. Så länge lifsvilkoren blifva desamma, hafva vi skäl att tro,
att en modifikation, som redan gått i arf i många generationer, kan
fortfarande gå i arf under ett nästan oändligt antal generationer. Å
andra sidan hafva vi bevis på, att föränderlighet, då den en gång
kommit i verksamhet icke upphör någon längre tid i kulturtillstån-
det; ty nya varieteter bildas ännu tillfälligtvis af våra äldsta kultur-
alster.
I sjelfva verket åstadkommer menniskan aldrig föränderlighet,
hon blott försätter utan afsigt de organiska varelserna i nya lefnads-
förhållanden, och naturen verkar då på organisationen och orsakar
föränderlighet. Men menniskan kan utvälja de af naturen henne gifna
variationerna och på detta sätt samla dem i en önskad riktning. Hon
lämpar således djur och växter för sin egen nytta eller nöje. Hon kan
göra det metodiskt eller omedvetet genom att skydda de för henne
nyttigaste eller angenämaste individer utan någon afsigt att förän-
dra rasen. Hon kan förvisso betydligt inverka på karakteren af en ras
genom att i successiva generationer utvälja individuela olikheter så
små att de ej äro märkbara för ett ovandt öga. Detta urval har varit
den mest verksamma orsak vid bildandet af de mest utmärkta och
nyttiga raser af kulturalster. Att många raser som menniskan fram-
bragt hafva i hög grad karakteren af naturliga arter, visas genom det
outplånliga tviflet, om många af dem äro varieteter eller ursprung-
ligen skilda arter.
Det finnes intet tydligt skäl, hvarföre dessa grundsatser, så verk-
samma vid domesticering, icke skulle kunna verka under naturtill-
ståndet. I de gynnade individernas och rasernas bestånd uti den
ständigt återkommande kampen för tillvaron se vi en kraftig och
alltid verkande form af urvalet. Kampen för tillvaron följer omedel-
barligen från alla organiska varelsers förökning i geometrisk progres-
sion. Denna förökningens geometriska progression bevisas genom
beräkning, genom den hastiga tillväxten bland många växter och
djur under en följd af egendomliga årstider eller vid naturalisering
i nya länder. Flera individer födas än som möjligen kunna fortlef-
va. Ett gran i vågskålen kan afgöra, hvilka individer skola lefva och
hvilka skola dö, hvilka varieteter eller arter skola förökas i antal och
hvilka skola aftaga och slutligen dö ut. Då individerna af samma art
i alla hänseenden komma i närmaste täflan med hvarandra, måste
kampen vara häftigast emellan dem; den bör vara nästan lika svår
emellan varieteter af samma art, och närmast i häftighet emellan
arter af samma slägte. Å andra sidan bör kampen ofta vara häftig
emellan varelser som stå långt ifrån hvarandra i naturens skola. Den
minsta fördel hos vissa individer, i någon ålder eller årstid, öfver
dem med hvilka de komma att täfla eller bättre lämplighet för de
omgifvande fysiska förhållanden i huru ringa grad som helst skall
sänka vågskålen.
Bland djur med skilda kön måste i de flesta fall en kamp uppstå
emellan hannarna om besittningen af honorna. De kraftigaste han-
narna eller de som varit lyckligast i striden med lifsvilkoren skola
lemna största mängd afföda. Men framgången skall ofta bero på att
hannarna hafva särskilda vapen eller försvarsmedel eller behag och
en ringa förmån skall lända till seger.
Då geologien tydligt förklarar, att hvarje land har undergått sto-
ra fysiska förändringar, hafva vi kunnat vänta att organiska varelser
hafva varierat i naturtillståndet på samma sätt som under domes-
ticering. Och om någon föränderlighet egde rum i naturtillståndet,
så vore det oförklarligt om icke ett naturligt urval kom i verksamhet.
Man har ofta försäkrat, men försäkringen kan icke bevisas, att graden
af variation under naturtillståndet är strängt begränsad. Menniskan
kan ehuru verkande på yttre karakterer allena och ofta nyckfullt inom
en kort period vinna stora resultat genom att addera små individuela
afvikelser hos sina domesticerade alster och hvar och en medgifver att
arter förete individuela olikheter. Men utom sådana olikheter medg-
ifva alla naturforskare att varieteter existera som anses tillräckligt
skilda för att upptagas i ett system. Ingen har uppdragit en tydlig
skilnad emellan individuela olikheter och små varieteter eller emel-
lan tydligare utbildade varieteter och underarter och arter. På skilda
kontinenter och på skilda delar af samma kontinent, om den är afde-
lad genom stängsel af något slag, och på aflägsna öar, hvilken mängd
af former existera ej, som mången erfaren naturforskare skulle uppta-
ga såsom varieteter, andra såsom geografiska raser eller underarter,
och andra såsom skilda ehuru närslägtade arter.
Om nu växter och djur variera, låt vara aldrig så litet eller
långsamt, hvarföre skulle vi betvifla att variationerna eller individu-
ela olikheter, som äro på något sätt fördelaktiga, kunna skyddas
och bevaras genom naturligt urval? Om menniskan kan med tålam-
od utvälja för henne nyttiga varieteter, hvarföre skulle icke under
förändrade och invecklade lifsvilkor variationer ofta uppkomma nyt-
tiga för naturens lefvande alster och skulle icke dessa kunna skyddas
eller utväljas? Hvilken gräns kan man väl sätta för denna förmåga,
verksam under hela tidsåldrar och strängt granskande hela konsti-
tutionen, skapnaden och vanorna hos hvarje varelse, — gynnande
det som är godt och förkastande det som är dåligt? Jag kan icke se
någon gräns för denna kraft, långsamt och skönt bearbetande hvarje
form, så att den blir lämplig för de mest invecklade lefnadsförhållan-
den. Teorien om naturligt urval, äfven om vi icke fästa oss vid något
annat, synes i och för sig sjelf antaglig. Jag har redan rekapitulerat
så väl jag har kunnat de deremot uppstälda svårigheter och invänd-
ningar. Vi skola nu vända oss till de särskilda fakta och argument
som tala till förmån för teorien.
Enligt den åsigten att arter äro blott väl utpräglade och per-
manenta varieteter och att hvarje art först existerade såsom vari-
etet, kunna vi se hvarföre icke någon demarkationslinie kan uppdra-
gas emellan arter, som allmänt antagas uppkomma genom särskilda
skapelseakter, och varieteter, som erkännas bildade genom sekundära
lagar. Enligt samma åsigt kunna vi förstå orsaken hvarföre i hvarje
region, der många arter af ett slägte bildats och der de nu frodas,
samma arter förete många varieteter; ty der artfabrikationen varit
verksam kunna vi såsom allmän regel vänta att ännu finna den i
full gång, och detta är verkliga förhållandet om varieteter äro beg-
ynnande arter. Arterna af de större slägtena, hvilka lemna största
antalet varieteter eller begynnande arter behålla dessutom till en viss
grad karakteren af varieteter; ty de afvika från hvarandra genom en
mindre grad af skilnad än arterna af mindre slägten. De närslägtade
arterna af de större slägtena hafva också tydligen inskränkt utbred-
ning och äro i sina slägtskapsförhållanden samlade i små grupper
omkring andra arter, — två hänseenden hvaruti de äfven likna va-
rieteter. Dessa förhållanden äro sällsamma enligt åsigten om hvarje
arts oberoende skapelse, men förklaras lätt om hvarje art först exis-
terade såsom varietet.
Då hvarje art genom sin förökning i geometrisk progression sträf-
var att tilltaga i oändligt antal, och då de modifierade ättlingar-
na af hvarje art skola vara i stånd att föröka sig i samma mån
mera, som de äro olika i vanor och skapnad, så att det är dem
möjligt att intaga många och helt olika platser i naturens hushåll-
ning, måste hos det naturliga urvalet finnas en beständig sträfvan
att skydda de mest divergerande ättlingarna af någon art. Under en
länge fortsatt modifikationsprocess sträfva derföre de små skiljak-
tigheterna, karakteristiska för varieteter af samma art, att förökas
till större afvikelser, karakteristiska för arterna af hvarje slägte. Nya
och förädlade varieteter skola ovilkorligen undantränga och utrota
de äldre, mindre förädlade och intermediära varieteterna; och på
detta sätt blifva arterna i stor utsträckning bestämda och skilda
föremål. Dominerande arter som tillhöra de större grupperna inom
hvarje klass, sträfva att bilda nya dominerande former, så att hvarje
stor grupp sträfvar att blifva allt större och större och på samma
gång mera divergent i karakter. Men då alla grupper icke kunna på
detta sätt med framgång tilltaga i storlek, ty jorden skulle icke rym-
ma dem, besegra de mera dominerande grupperna de mindre. Detta
sträfvande hos de större grupperna att alltjemt tilltaga i storlek och
divergera i karakter jemte den nästan oundvikliga förintelsen förk-
larar anordnandet af alla lifsformer i grupper underordnade andra
grupper, alla inom ett fåtal stora klasser, som varit förherskande
i alla tider. Denna stora sats, alla organiska varelsers grupperande
under ett så kalladt naturligt system, är omöjlig att förklara enligt
teorien om oberoende skapelseakter.
Då det naturliga urvalet verkar blott genom att samla små, suc-
cessiva gynsamma variationer, kan det icke åstadkomma någon stor
eller hastig modifikation; det kan verka blott genom korta och långsam-
ma steg. Regeln ”natura non facit saltum”, som hvarje nytt bidrag
till våra kunskaper gör allt mera sann, är lätt begriplig enligt den-
na teori. Vi kunna se hvarföre igenom hela naturen samma allmänna
mål vinnes genom en nästan oändlig mängd vexlande medel; ty hvar-
je egendomlighet, då den en gång är förvärfvad, går länge i arf och
bildningar som redan blifvit olikartade på många vägar kunna läm-
pas för samma ändamål. Vi kunna, i korthet sagdt, inse hvarföre
naturen är slösande på förändringar men njugg på nyheter. Men
hvarföre detta skulle vara en naturlag om hvarje art blifvit särskildt
skapad, kan ingen menniska förklara.
Många andra förhållanden kunna, såsom mig synes, förklaras en-
ligt denna teori. Nog är det besynnerligt, att en fågel under formen af
en hackspett skulle blifvit skapad för att jaga insekter på marken; att
landgåsen, som aldrig eller sällan simmar, blifvit skapad med simföt-
ter; att en trastartad fågel skapats för att dyka och lefva af insekter
som finnas under vatten; att en stormfågel blifvit bildad med vanor
och skapnad, lämpliga för en tordmules lefnadssätt! Och så vidare
i otaliga andra fall. Men enligt vår åsigt, att hvarje art beständigt
förökas i antal, under det det naturliga urvalet alltid är redo att göra
de långsamt varierande ättlingarna af hvar och en lämpliga för nå-
gon ej besatt eller illa besatt plats i naturens hushållning, upphöra
alla dessa fakta att vara besynnerliga och kunde till och med insetts
på förhand.
Vi kunna förstå orsaken hvarföre en sådan harmonisk skönhet
råder i allmänhet uti naturen. Att undantag finnas enligt vårt be-
grepp om skönhet, lär väl ingen vilja betvifla, om han tänker på de
giftiga ormarna, några fiskar och några förskräckliga flädermöss med
förvridna menniskoansigten. Sexuelt urval har gifvit de mest lysande
färger och andra prydnader åt hannarna, men stundom åt båda kö-
nen af många fåglar, fjärilar och några få andra djur. Fåglarnas röst
har urvalet ofta gjort musikalisk såväl för honornas som för våra
öron. Blommor och frukter hafva gjorts märkbara genom prunkande
färger i motsats till det gröna löfverket, så att blommorna med lät-
thet kunna ses, besökas och befruktas af insekter och fröen spridas
af fåglar. Slutligen hafva några lefvande föremål blifvit vackra blott
genom symmetrisk utveckling.
Då det naturliga urvalet verkar genom täflan, gör det invånarna
i hvarje trakt fullkomliga blott i förhållande till de andra invånarna;
så att vi icke böra öfverraskas af att arterna i något land, ehuru
de enligt den allmänna åsigten antagas hafva blifvit skapade och
särskildt lämpade för denna trakt, blifva besegrade och utträngda af
naturaliserade alster från andra länder. Ej heller få vi förundra oss
öfver, att alla inrättningar i naturen så vidt vi kunna döma icke äro
absolut fullkomliga, eller att några af dem helt och hållet strida emot
vårt begrepp om ändamålsenlighet. Vi få icke förvånas öfver att biets
gadd en gång begagnad emot en fiende ofta förorsakar biets död; att
drönare framfödas i så stor mängd för en enda förrättning och sedan
dödas af sina sterila systrar; öfver den oändliga mängd frömjöl som
våra furor utsprida, öfver bivisarnas instinktmässiga hat mot sina
egna fruktsamma döttrar, öfver ichneumonidernas utveckling inu-
ti lefvande löfmaskar och andra sådana fall. Det mest märkvärdiga
enligt teorien om naturligt urval är att flera fall af bristande ful-
lkomlighet icke blifvit iakttagna.
De invecklade och föga kända lagar som beherska erkända vari-
eteter äro så vidt vi kunna se desamma som de lagar, hvilka haf-
va reglerat bildandet af så kallade specifika differenser. I båda fall-
en tyckas fysiska förhållanden hafva åstadkommit någon direkt och
bestämd verkan, men huru mycken kunna vi icke säga. Således om
varieteter intränga i något nytt område, antaga de gerna någon af
de karakterer, som äro egendomliga för arterna i detta område. Hos
både varieteter och arter tyckes användning och overksamhet hafva
åstadkommit ansenliga verkningar; ty det är omöjligt att bestrida
sanningen häraf, om vi se till exempel på den ofvannämda andarten,
hvars vingar äro odugliga till flygt och i samma tillstånd som den
tama andens; eller den gräfvande tucutucu, som ofta är blind, och
vissa mullvadar som vanligen äro blinda och hafva sina ögon betäck-
ta med hud; eller om vi betrakta de blinda djur som bo i mörka hålor
i Amerika och Europa. Hos varieteter och arter synas vexelverkande
variationer hafva spelat en vigtig rol, så att om en del blifvit mod-
ifierad andra delar nödvändigt också blifvit modifierade. Hos både
varieteter och arter förekommer återgång till längesedan förlorade
karakterer. Enligt teorien om särskilda skapelser är det fullkomligt
oförklarligt detta tillfälliga uppträdande af strimmor på skuldran
och benen hos flera arter af hästslägtet och deras bastarder. Huru
enkelt förklaras icke detta förhållande, om vi antaga att dessa arter
alla härstamma från en strimmig stamfader på samma sätt som de
olika dufraserna härstamma från den blåa streckade klippdufvan?
Enligt den vanliga åsigten om hvarje arts oberoende skapelse,
hvarföre skulle de specifika karaktererna, de som skilja arterna af
samma slägte från hvarandra, vara mera föränderliga än slägtkarak-
tererna i hvilka alla öfverensstämma? Hvarföre skulle till exempel en
blommas färg vara mera benägen att variera i en art af ett slägte, om
de andra arterna, alster af oberoende skapelser, hafva olika färgade
blommor, än om alla arterna af slägtet hafva lika färgade blom-
mor? Om arter blott äro väl utpräglade varieteter, hvilkas karakter-
er blifvit i hög grad beständiga, kunna vi förstå detta förhållande,
ty de hafva redan varierat sedan de afskilde sig från en gemensam
stamfar i sina karakterer, genom hvilka de blifvit specifikt skilda
från hvarandra; dessa samma karakterer skulle vara mera benägna
att fortfarande variera än de generiska karaktererna som utan förän-
dring gått i arf under enorma tidsperioder. Enligt skapelseteorien är
det oförklarligt, hvarföre en del, som hos någon art af ett slägte är på
ett mycket ovanligt sätt utvecklad och derföre såsom vi naturligen
kunna antaga af stor vigt för arten, skulle vara i hög grad benägen
för variationer; men enligt vår åsigt har denna del sedan de olika
arterna afgrenade sig från en gemensam stamfar undergått en ovan-
lig grad af förändring och modifikation och derföre kunna vi vänta,
att denna del i allmänhet bör ännu vara föränderlig. Men en del
kan utvecklas på det mest ovanliga sätt, liksom flädermusens vinge,
utan att vara mera föränderlig än andra bildningar, om organet är
gemensamt för många underordnade former, det är om det blifvit
ärfdt under mycket lång tid; ty i detta fall har det blifvit beständigt
genom ett länge fortsatt naturligt urval.
Om vi se på instinkterna, så underbara många äro, erbjuda de
icke någon större svårighet än kroppsliga bildningar för teorien om
naturligt urval af små, gradvisa men gynsamma modifikationer. Vi
kunna på detta sätt förstå, hvarföre naturen rör sig genom grad-
visa steg vid förlänandet af hvarje djurs olika instinkter. Jag har
försökt att visa, huru mycket ljus grundsatsen om gradation sprider
öfver kupbiets beundransvärda arkitektoniska förmåga. Vanan kom-
mer otvifvelaktigt att verka vid instinkternas modifikation; men den
är säkert icke oundgänglig, såsom vi hafva sett hos de könlösa insek-
terna, hvilka icke lemna några arfvingar till verkningarna af länge
fortsatta vanor. Enligt åsigten att alla arter härstamma från en
gemensam stam och hafva ärft mycket gemensamt, kunna vi förstå
orsaken, hvarföre beslägtade arter, då de försättas under helt olika
lifsvilkor, dock följa nästan samma instinkter; hvarföre trastarna i
det tropiska och tempererade Sydamerika till exempel betäcka sina
bon med dy likt våra britiska arter. Enligt åsigten att instinkter
långsamt förvärfvats genom naturligt urval, behöfva vi icke förundra
oss att några instinkter tydligen icke äro fullkomliga och utsatta för
fel, och att många instinkter förorsaka andra djur lidanden.
Om arter äro blott väl markerade och permanenta varieteter,
kunna vi med ens se, hvarföre deras kroaserade ättlingar följa samma
invecklade lagar i graden och arten af likhet med deras föräldrar,
— att sammansmälta i hvarandra genom successiv kroasering och
i andra sådana punkter — som de kroaserade ättlingar af erkända
varieteter. Denna likhet skulle vara oförklarlig, om arterna äro alster
af oberoende skapelser och om varieteter hafva uppkommit enligt
sekundära lagar.
Om vi medgifva att den geologiska urkunden är ofullständig till
ytterlig grad, så skola de fakta som urkunden gifver i hög grad stödja
teorien om härstamning med modifikation. Nya arter hafva långsamt
och tid efter annan trädt fram på skådebanan; och graden af förän-
dring efter olika tids förlopp är helt olika i skilda grupper. Arters och
hela artgruppers undergång, som har spelat en så vigtig rol i den or-
ganiska verldens historia, följer nästan oundvikligt från grundsatsen
om naturligt urval; ty gamla former ersättas af nya och förädlade for-
mer. Hvarken enstaka arter eller artgrupper uppträda ånyo, om den
vanliga generationskedjan en gång är bruten. Det gradvisa försvin-
nandet af dominerande former med den långsamma modifikationen
af deras ättlingar är anledningen till, att lifsformerna efter långa
mellantider synas oss samtidigt förändrade öfver hela jorden. Den
omständigheten att de fossila qvarlefvorna i hvarje formation äro
i någon mån intermediära i karakterer emellan fossilierna i de of-
van och under liggande formationerna förklaras helt enkelt genom
deras intermediära läge i härstamningskedjan. Det kända faktum,
att alla utdöda arter kunna klassificeras tillsammans med alla de
nyare varelserna, följer naturligt deraf, att de lefvande och utdöda
varelserna äro ättlingar af gemensamma föräldrar. Då arter i allmän-
het hafva divergerat i karakter under sin långa härstamnings- och
modifikationskurs, kunna vi inse, hvarföre de äldre formerna, eller
de tidiga stamfäderna till hvarje grupp, så ofta intaga ett läge som
till en viss grad är intermediärt emellan lefvande grupper. Nya for-
mer betraktas i allmänhet såsom varelser öfverhufvudtaget högre i
organisationsskalan än äldre former, och de måste vara högre så till
vida, att de senare och mera förädlade formerna hafva i kampen för
tillvaron besegrat de äldre och mindre förädlade; de hafva också i
allmänhet fått organer mera specialiserade för skilda förrättningar.
Detta förhållande låter väl förlika sig dermed att talrika arter än-
nu behålla enkla och föga förädlade bildningar, lämpliga för enkla
lifsvilkor; det är likaledes förenligt dermed att några former hafva
gått tillbaka i organisation, då de vid hvarje härstamningsstadium
hafva blifvit bättre lämpade för förändrade och lägre lefnadsvanor.
Slutligen förklaras äfven den underbara lagen om beslägtade form-
ers långa varaktighet på samma kontinent — pungdjur i Australien,
tandlösa i Sydamerika, och andra dylika fall — ty i allmänhet äro in-
om samma trakt de nu lefvande och de utdöda formerna beslägtade
genom härstamning.
Om vid betraktande af den geografiska fördelningen vi medgif-
va att under tidernas lopp mycken flyttning egt rum från en del af
jorden till en annan, beroende på fordna klimatiska och geografiska
förändringar och på de många tillfälliga och okända spridningsmedlen,
då kunna vi förstå enligt teorien om härstamning med modifikation
de flesta vigtigaste förhållanden vid fördelningen. Vi kunna inse,
hvarföre en så öfverraskande parallelism skulle ega rum i fördelnin-
gen af organiska varelser öfver ytan och deras geologiska succession
i tiden; ty i båda fallen hafva varelserna varit förenade genom van-
lig generation och modifikationssätten hafva varit de samma. Vi se
fulla betydelsen af det märkvärdiga faktum, som öfverraskat hvarje
resande, nämligen att på samma kontinent under de mest skiljakti-
ga förhållanden, under hetta och köld, på berg- och lågland, i öknar
och träsk, de flesta invånare inom hvarje större klass äro fullkomligt
beslägtade, ty de äro afkomlingar af samma förfäder och tidigare ny-
byggare. Enligt samma grundsats om forntida flyttningar i de flesta
fall förenad med modifikation kunna vi förklara med biträde af is-
perioden identiteten af några få växter och den nära slägtskapen af
så många andra på de mest aflägsna berg och i de norra och södra
tempererade zonerna; och likaledes den nära slägtskapen af några af
invånarna i hafvet vid nordliga och sydliga tempererade latituder,
ehuru skilda af hela oceanen emellan vändkretsarna. Ehuru två län-
der kunna förete fysiska förhållanden så nära lika som samma art
möjligen kan erfordra, böra vi icke förvånas öfver att deras invånare
äro olika, om de under en lång tid varit söndrade från hvarandra;
ty då relationen organismer emellan är den vigtigaste af alla rela-
tioner och då två länder fått sina bebyggare på olika tider och i
olika proportioner från något annat land eller från hvarandra, bör
modifikationens lopp i de båda ytorna ovilkorligen varit olika.
Enligt denna åsigt om flyttning med följande modifikation inse
vi, hvarföre oceanöar bebos blott af ett fåtal arter, men af dessa
många äro egendomliga eller endemiska former. Vi kunna tydligen
inse, hvarföre arter som tillhöra de djurgrupper, hvilka icke kunna
öfverskrida stora oceansträckor, såsom grodor och landdäggdjur, icke
bebo oceanöar; och hvarföre å andra sidan nya och egendomliga arter
af flädermöss, djur som kunna passera oceanen, så ofta finnas på öar
på långt afstånd från någon kontinent. Sådana fall som närvaron
af egendomliga arter af flädermöss på oceanöar och frånvaron af
alla andra landdjur äro ytterst oförklarliga fakta enligt teorien om
oberoende skapelseakter.
Tillvaron af nära beslägtade eller representerande arter på två
områden innebär enligt teorien om härstamning med modifikation,
att samma stamformer förr bebodde båda områdena, och vi finna
nästan oföränderligen, att hvarhelst många beslägtade arter bebo två
områden, några andra arter äro gemensamma för båda. Hvarhelst
många närslägtade ehuru skilda arter påträffas, finnas likaledes tv-
ifvelaktiga former och varieteter tillhörande samma grupper. Det är
en regel af stor allmänhet, att invånarna på hvarje yta äro besläg-
tade med invånarna i närmaste trakt, som kunnat tjena till källa
för flyttningar. Vi se detta i den slående slägtskapen emellan nästan
alla växter och djur på Galapagosöarna, Juan Fernandez och andra
amerikanska öar och växterna och djuren på Amerikas angränsande
fastland, och emellan inbyggarna på Cap Verdöarna samt andra
Afrikanska öar och arterna på Afrikas fastland. Man måste medgifva,
att dessa förhållanden icke få någon förklaring enligt skapelseteorien.
Det kända förhållandet, att alla förgångna och lefvande organ-
iska varelser kunna anordnas i ett fåtal klasser, i grupp under grupp,
och att de utdöda formerna ofta passa in emellan de nyare grupper-
na, kan förklaras enligt teorien om naturligt urval med dess biträ-
den förintelse och karaktersdivergens. Enligt samma grundsatser se
vi hvarföre de ömsesidiga slägtskapsförhållandena emellan former-
na i hvarje klass äro så invecklade och måste sökas på omvägar. Vi
inse hvarföre vissa karakterer äro mera än andra brukbara för klas-
sifikationen — hvarföre adaptiva karakterer, ehuru af ofantlig vigt
för varelserna, äro af knappt någon vigt för klassificeringen; hvar-
före karakterer som hemtas från rudimentära organer ehuru af ingen
nytta för varelserna ofta äro af högt klassifikatoriskt värde; och hvar-
före embryologiska karakterer ofta äro de värdefullaste af alla. Den
verkliga slägtskapen emellan alla organiska varelser i motsats till
deras adaptiva likheter beror på arf eller gemensam härstamning.
Det naturliga systemet är en allmän genealogisk anordning med de
förvärfvade graderna af olikhet betecknade med termerna varietet,
art, slägte, familj etc.; och vi måste söka härstamningslinien uti de
mest permanenta karakterer, hvilka de än må vara och af huru liten
vital betydelse.
Likheten i benstomme hos menniskohanden, flädermusvingen,
delfinens fena och hästens ben, det lika antalet kotor i girafens och
elefantens hals, och otaliga andra dylika fall förklara sig sjelfva enligt
teorien om härstamning med långsam och successiv modifikation.
Likheten i modell emellan flädermusens vinge och bakben, ehuru
begagnade till så olika ändamål, — emellan benen och käkarna hos
kräftan — emellan kronbladen, ståndarna och pistillerna i en blom-
ma är likaledes förklarlig enligt åsigten om gradvis modifikation af
delar eller organer, hvilka ursprungligen voro lika hos en ursprung-
lig stamfader till alla dessa klasser. Enligt grundsatsen att succes-
siva variationer icke alltid inträffa i en tidig period och gå i arf i
en motsvarande icke tidig period, inse vi tydligt, hvarföre foster af
ett däggdjur eller fågel med luftrespiration hafva gälspringor och
bågformiga arterer liksom fiskarna, hvilka måste andas den i vatten
upplösta luften med tillhjelp af väl utvecklade gälar.
Organers overksamhet, stundom med biträde af naturligt urval
har ofta reducerat organer, om de blifvit obrukbara under förän-
drade lifsvilkor, och vi kunna klarligen förstå enligt denna åsigt
betydelsen af rudimentära organer. Men bristande användning och
urval verkar i allmänhet på hvarje varelse, då den kommer till mo-
gen ålder och spelar sin fulla rol i kampen för tillvaron, och har
derföre ringa magt öfver ett organ under en tidigare lifsperiod; der-
före blir intet organ reduceradt eller rudimentärt vid denna period.
Kalfven har till exempel tänder, som aldrig genomskära tandköt-
tet i öfverkäken, ärfda från en tidig stamfar som hade väl utveck-
lade tänder; och vi kunna tro, att tänderna hos det mogna djuret
blifvit reducerade under successiva generationer genom bristande an-
vändning, eller derigenom att tungan och gommen eller läpparna
blifvit lämpade genom naturligt urval till tuggning utan tändernas
biträde; hvaremot hos kalfven tänderna blifvit oberörda af urvalets
eller overksamhetens följder och enligt grundsatsen om ärftlighet i
motsvarande ålder, hafva gått i arf från en aflägsen tid till den när-
varande. Enligt åsigten att hvarje organisk varelse med alla dess
särskilda delar blifvit särskildt skapad, huru ytterst oförklarligt är
det icke, att organer så ofta förekomma med prägel af fullkomlig
gagnlöshet, såsom tänderna hos kalffostret eller de skrynklade vin-
garna under de hoplödda täckvingarna hos många skalbaggar. Na-
turen kan sägas hafva bemödat sig att uppenbara sitt modifikation-
sschema genom rudimentära organer, embryologiska och homologa
bildningar, men vi skola dock icke fatta detta schema.
Jag har nu rekapitulerat de fakta och betraktelser som fullkom-
ligt öfvertygat mig att arterna blifvit modifierade under en lång serie
af generationer hufvudsakligen genom det naturliga urvalet af talrika
små, gynsamma variationer. Jag kan icke tro, att en falsk teori skulle
så fullständigt som teorien om naturligt urval förklara de stora klass-
er af ofvan specificerade fakta. Det är icke någon kraftig invändning,
att vetenskapen hittills icke sprider något ljus öfver det vida högre
problemet, lifvets väsende och ursprung. Hvem kan förklara väsendet
af attraktionen eller gravitationen? Ingen vägrar att antaga resultat-
en af detta okända element, attraktionen; oaktadt Leibnitz fordom
anklagade Newton för att hafva infört ”dolda egenskaper och under
i filosofien”.
Jag ser intet giltigt skäl hvarföre de i detta arbete framlagda
åsigterna skulle stöta någons religiösa känslor. För att visa huru
öfvergående sådana intryck äro är det tillräckligt att komma ihåg,
att den största upptäckt af en menniska, attraktionslagen, också
angreps af Leibnitz såsom omstörtande den naturliga och följaktligen
äfven den uppenbarade religionen. En ryktbar andlig författare har
skrifvit till mig, att ”han småningom lärt sig inse, att det är en lika
ädel uppfattning af gudomligheten att tro, att han skapade några få
originalformer mäktiga af utveckling till andra nödvändiga former,
än att tro, att han behöfde en ny skapelseakt för att fylla de tomrum
som uppkommit genom verkningarna af hans egna lagar.”
Man kan fråga, hvarföre hafva nästan alla de mest utmärkta lef-
vande naturhistoriker och geologer förkastat denna åsigt om arter-
nas föränderlighet intill sista tider. Man kan icke påstå, att organiska
varelser i naturtillståndet icke äro underkastade någon variation; det
kan icke bevisas, att graden af variation under loppet af långa pe-
rioder är begränsad; ingen tydlig gräns har hittills blifvit dragen
eller kan någonsin uppdragas emellan arter och väl markerade vari-
eteter. Det kan icke försvaras, att arter vid kroasering oföränderligen
äro sterila och varieteter oföränderligen fruktsamma, eller att ofruk-
tsamheten är en särskild begåfning och tecken på skapelsen. Tron
att arter äro oföränderliga produkter var nästan oundviklig så länge
jordens historia ansågs vara af kort varaktighet; och nu då vi haf-
va förvärfvat oss någon föreställning om tidens längd, äro vi allt
för förståndiga, att utan bevis antaga, att den geologiska urkunden
är så fullständig, att den skulle lemnat oss fulla bevis på arternas
förvandling, om de hafva undergått någon sådan.
Men den väsentliga orsaken till vår naturliga obenägenhet att
medgifva, att en art gifvit upphof till andra och skilda arter, är
den, att vi alltid äro långsamma att medgifva någon stor förändring,
hvars grader vi ej se. Svårigheten är densamma som så många ge-
ologer kände, då Lyell först påstod att långa rader af fastlandsklippor
blifvit bildade och stora dalar urhålkade genom omständigheter som
vi ännu se i verksamhet. Själen kan omöjligen fatta betydelsen af tio
millioner år, den kan icke lägga tillsamman och begripa verkningarna
af många små variationer samlade under en nästan oändlig mängd
generationer.
Ehuru jag är fullkomligt öfvertygad om sanningen af de i det-
ta arbete under formen af ett utkast gifna åsigter, väntar jag mig
ingalunda att kunna öfvertyga erfarna naturforskare, hvilkas kun-
skaper utgöras af en mängd fakta, alla under många år sedda från
en synpunkt rakt motsatt min. Det är så lätt att dölja vår okun-
nighet bakom uttrycken ”skapelseplan”, ”ändamålets enhet” och dy-
lika, och att anse oss gifva en förklaring, då vi blott relatera ett
faktum. Den som af naturen är böjd att fästa mera vigt vid oförkla-
rade svårigheter än vid förklaringen af ett större antal förhållanden
skall helt säkert förkasta min teori. Några få mera mottagliga natur-
forskare, som redan begynt betvifla arternas oföränderlighet kunna
röna något intryck af detta arbete, men jag ser med förtröstan in i
framtiden, på unga nybildade naturforskare som kunna med opar-
tiskhet se båda sidorna af frågan. Den som har anledning att tro på
arternas föränderlighet skall göra en god tjenst med att samvetsgrant
uttala sin öfvertygelse; ty blott på detta sätt kunna vi bortskaffa
mängden af fördomar, som öfverväldiga detta ämne.
Några utmärkta naturhistoriker hafva nyligen uttalat sin tro, att
en mängd förklarade arter i hvarje slägte icke äro verkliga arter,
men att andra deremot äro verkliga arter, det vill säga hafva blifvit
oberoende skapade. Denna slutsats synes mig mycket besynnerlig.
De medgifva att en mängd former, som de sjelfva ända till nu ansett
såsom skilda skapelser och som af flertalet naturhistoriker ännu be-
traktas såsom sådana och hvilka följaktligen hafva alla yttre karak-
teristiska drag af verkliga arter, — de medgifva att dessa uppkommit
genom variationer, men de vägra att utsträcka samma åsigt till andra
obetydligt olika former. Likväl påstå de icke att de kunna bestäm-
ma eller ens gissa, hvilka äro de skapade lifsformerna och hvilka
uppkommit enligt sekundära lagar. De medgifva variation såsom en
vera causa i ett fall, förkasta den godtyckligt i ett annat fall utan
att angifva någon skilnad på dessa båda fall. Den dag skall komma,
då detta skall anföras såsom en egendomlig belysning af blindheten
i förutfattade meningar. Dessa författare synas icke mera förskräck-
ta för en underbar skapelseakt än för vanlig födelse. Men tro de
verkligen att vid otaliga perioder i jordens historia vissa elemen-
tära atomer hafva blifvit kommenderade att flyga tillsammans till
lefvande väfnader? Tro de att vid hvarje skapelseakt en eller flera
individer bildades? Voro alla oändligt talrika slag af djur och växter
skapade såsom ägg eller frön, eller såsom fullväxta? och hvad däg-
gdjuren beträffar, skapades de med de falska märkena af födelse från
moderlifvet? Otvifvelaktigt kunna icke dessa samma frågor besvaras
af dem som tro på uppträdandet eller skapandet af blott några få
lifsformer eller af samma form allena. Flera författare hafva påstått,
att det är lika lätt att tro på etthundra millioner varelsers skapelse
som på en; men Maupertuis filosofiska axiom om ”den minsta verk-
samhet” leder menniskan mera villigt att antaga det mindre antalet;
och säkert behöfva vi icke tro att otaliga varelser inom hvarje stor
klass hafva blifvit skapade med fullkomliga, ehuru bedrägliga märken
af härstamning från en enda stamfar.
Man kan fråga huru långt jag utsträcker läran om arternas mod-
ifikation. Frågan är svår att besvara, ty ju mera skilda formerna äro
som vi betrakta, så mycket mera förlora argumenten i styrka. Men
några argument af största vigt gå ännu längre. Alla medlemmarna af
hela klasser äro förenade genom en slägtskapskedja och alla kunna
klassificeras enligt samma grundsats i grupp under grupp. Fossila
qvarlefvor sträfva stundom att fylla upp mycket stora mellanrum
emellan existerande ordningar. Organer i rudimentärt tillstånd visa
klart, att en tidig stamfar hade organet i fullt utbildadt tillstånd,
och detta innebär i några fall en enorm grad af modifikation hos
afkomlingarna. Igenom hela klasser formas särskilda bildningar efter
samma mönster och i en mycket tidig period likna embryonerna hvar-
andra. Derföre kan jag icke betvifla att teorien om härstamning med
modifikation omfattar alla medlemmar af samma klass. Jag tror att
alla djur härstamma från på sin höjd fyra eller fem urformer, och
växterna från ett lika eller mindre antal.
Analogien skulle föra mig ett steg längre, nämligen till det anta-
gandet, att alla växter och djur härstamma från en prototyp. Men
analogien kan vara en bedräglig ledsagare. Icke desto mindre hafva
alla lefvande varelser någonting gemensamt i sin kemiska samman-
sättning, sin cellulära bygnad, sina utvecklingslagar och sin mot-
taglighet för skadliga inflytelser. Vi se detta till och med i ett så
obetydligt faktum, som att samma gift ofta lika inverkar på växter
och djur eller att giftet som afsöndras af galläplebildande insekter
bildar vidunderliga utväxter på den vilda rosen och eken. Bland alla
organiska varelser synes den sexuela fortplantningen vara väsentligt
lika. Hos alla är så vidt vi hittills känna fröblåsan densamma; så att
alla organismer utgå från gemensam början. Om vi nu äfven betrak-
ta de två stora hufvudafdelningarna, växt- och djurriket äro vissa
låga former så till vida intermediära i karakter, att naturhistoriker-
na hafva stridt om till hvilket rike de skulle höra och såsom prof.
Asa Gray uttalat, ”hafva sporerna af många bland de lägre algerna
i början en karakteristiskt djurisk och sedermera en otvetydigt veg-
etabil tillvaro”. Derföre synes det icke otroligt enligt grundsatsen om
naturligt urval med karaktersdivergens, att från någon så låg och
intermediär form både växter och djur hafva kunnat utvecklas, och
om vi medgifva detta, måste vi likaledes medgifva, att alla organ-
iska varelser som någonsin lefvat på jorden kunna hafva härstammat
från någon ursprunglig form. Men detta antagande är hufvudsakli-
gen grundadt på analogi och det är oväsentligt om det antages eller
icke. Otvifvelaktigt är det möjligt såsom G. H. Lewes har påstått,
att vid lifvets första början många olika former utbildades, men om
så är förhållandet, kunna vi antaga att blott några få hafva lemnat
modifierade ättlingar. Ty såsom jag nyligen anmärkt angående de
andra medlemmarna af hvarje stor klass, såsom Vertebrata, Artic-
ulata etc., hafva vi tydliga bevis i deras embryologa, homologa och
rudimentära bildningar, att inom hvarje klass alla härstamma från
en enda stamfar.
Om de af mig i detta arbete samt af Wallace i Linnean Jour-
nal framstälda eller med dem analoga åsigter om arternas uppkomst
allmänt antagas, kunna vi dunkelt förutse, att en ansenlig omhvälfn-
ing i naturalhistorien måste inträffa. Systematikerna skola blifva i
stånd att fortsätta sina arbeten såsom hittills, men de skola icke
oupphörligt jägtas af det dunkla tviflet om den eller den formen är
en äkta art. Att detta skall vara en stor lindring tager jag för gifvet,
det bjuder mig min egen erfarenhet. De ändlösa tvisterna, om de
femtio britiska Rubusformerna äro eller icke äro goda arter, skola
upphöra. Systematikerna skola blott hafva att afgöra (och detta är
dock icke lätt) om en form är tillräckligt bestämd och konstant för att
tillåta en definition, och om den är definierbar, om skiljaktigheterna
äro tillräckligt vigtiga för att göra den förtjent af artnamnet. Det-
ta sista skall vara vida väsentligare än det nu är; ty skiljaktigheter
emellan två former, ehuru små, om de icke förenas genom inter-
mediära gradationer, betraktas af de flesta naturhistoriker såsom
tillräckliga för att höja båda formerna till rang af art. Hädanefter
skola vi tvingas att erkänna att den enda skilnaden emellan arter
och väl utpräglade varieteter är att de senare säkert eller antagligen
äro förenade för det närvarande genom gradationer, hvaremot arter-
na fordom voro det. Derföre skola vi utan att förkasta afseendet på
tillvaron i närvarande tid af öfvergångar emellan två former ledas till
ett noggrannare öfvervägande och högre värderande af den verkliga
graden af skilnad emellan dem. Det är väl möjligt att former, som
nu allmänt erkännas vara varieteter, hädanefter kunna anses förtje-
na namnet art; och i detta fall skola det vetenskapliga språket och
det vanliga språket komma öfverens. Med ett ord, vi skola behand-
la arterna på samma sätt som de naturhistoriker behandla slägtena,
hvilka erkänna att slägtena äro blott artificiela kombinationer för be-
qvämlighets skull. Detta må nu icke vara någon behaglig utsigt, men
vi skola åtminstone vara befriade från det fåfänga sökandet efter det
oupptäckta och oupptäckbara väsendet af begreppet art.
De öfriga och mera allmänna afdelningarna af naturalhistorien
skola vinna betydligt i intresse. De af naturhistorikerna använda
termerna slägtskap, gemensam typ, morfologi, adaptiva karakter-
er, rudimentära och felslagna organer m. fl. skola upphöra att vara
metaforiska och få sin fullständiga betydelse. Då vi icke mera be-
trakta en organisk varelse såsom en vilde betraktar ett skepp, så-
som någonting utöfver vår fattningsförmåga, då vi vunnit den öfver-
tygelsen att hvarje naturprodukt har en lång historia; då vi betrak-
ta hvarje invecklad bygnad och instinkt såsom summan af många
uppfinningar, hvar och en af nytta för dess egare, på samma sätt
som en stor mekanisk uppfinning är summan af många arbetares
möda, erfarenhet, öfverlägning och till och med blunder, om vi från
denna synpunkt betrakta hvarje organisk varelse, huru mycket mera
intresse — så är åtminstone min erfarenhet — bör icke studiet af
naturalhistorien erbjuda!
Ett stort och nästan obeträdt fält för forskningen är härmed öpp-
nadt, orsakerna och lagarna för variationen, vexelverkan, verkningar-
na af organers bruk och bristande användning, den direkta verkan af
yttre förhållanden och så vidare. Studiet af våra domesticerade al-
ster skall vinna i värde. En ny af menniskor skapad varietet skall vara
ett vigtigare och intressantare ämne för studier än en art mera till
den oändliga mängden redan beskrifna arter. Våra klassificeringar
skola blifva så vidt ske kan genealogier; och de skola då säkert visa,
hvad man kan kalla skapelseplan. Reglorna för klassificering skola
otvifvelaktigt blifva enklare om vi hafva ett bestämdt mål i sigte. Vi
ega inga stamträd eller vapenböcker, och vi måste upptäcka och up-
pspåra de många divergerande härstamningslinierna i våra naturli-
ga genealogier genom karakterer af hvarje slag som länge gått i arf.
Rudimentära organer skola tala sanningens språk om beskaffenheten
af för längesedan förlorade bildningar. Arter och artgrupper som äro
kallade aberranta och hvilka med någon inbillningskraft kunna kallas
lefvande fossilier skola vara oss behjelpliga vid uppgörandet af en
teckning af de gamla lifsformerna. Embryologien skall ofta uppen-
bara för oss den mer eller mindre fördunklade bilden af prototyperna
till hvarje stor klass.
Då vi blifvit öfvertygade att alla individer af samma art och alla
nära beslägtade arter af de flesta slägten hafva inom en icke mycket
aflägsen period utgått från en gemensam stam och flyttat ut från
en födelseort, och då vi bättre känna de olika flyttningssätten, sko-
la vi med det ljus geologien nu sprider och fortfarande skall sprida
öfver fordna klimatförändringar och vexlingar i landets höjd säkerli-
gen blifva iståndsatta att på ett beundransvärdt sätt spåra fordna
flyttningar af invånarna på hela jorden. Äfven för närvarande genom
jemförelse emellan hafsinvånarna på motsatta sidor af en kontinent
och beskaffenheten af de olika inbyggarna på denna kontinent med
afseende på deras synbara flyttningsmedel kan något ljus spridas
öfver den gamla geografien.
Den ädla vetenskapen geologi förlorar något af sin glans genom
ofullständigheten i dess urkund. Jordskorpan med dess inbäddade
qvarlefvor kan icke betraktas såsom ett väl fyldt museum utan så-
som en fattig samling gjord på slump och med långa mellantider.
Hvarje stor fossilförande formations bildning visar sig hafva berott
på ett ovanligt sammanträffande af gynsamma omständigheter och
de blanka tomrummen emellan de successiva lagren hafva varit af
lång varaktighet. Men vi skola med någon säkerhet kunna mäta
längden af dessa mellantider genom att jemföra de föregående och
efterföljande organiska formerna. Vi måste vara försigtiga att försö-
ka upptaga såsom strängt samtidiga två formationer, hvilka icke in-
nesluta många identiska arter, enligt den allmänna successionen af
lifsformerna. Då arter bildas och förstöras genom långsamt verkande
och ännu existerande orsaker och icke genom underbara skapelseak-
ter och katastrofer, och då den vigtigaste af alla orsaker till organisk
förändring är nästan oberoende af förändrade och möjligen hastigt
förändrade fysiska vilkor, nämligen den ömsesidiga relationen emel-
lan organismer — i det förädling af en organism bestämmer andras
förädling eller utrotning — så följer, att graden af organisk förän-
dring af fossilierna från en formation till en annan sannolikt tjenar
såsom en god måttstock på tidens verkliga lopp. Ett antal arter som
hålla sig tillsammans i massa kunna för en lång tid blifva oförän-
drade, under det inom samma period flera af dessa arter genom att
flytta i nya länder och komma i täflan med främmande medtäflare
kunna blifva förändrade, så att vi icke få öfverskatta noggranheten
af de organiska förändringarna såsom tidmätare. Under tidiga pe-
rioder af jordens historia, då lifsformerna sannolikt voro färre och
enklare var förändringens fortgång sannolikt långsammare, och vid
lifvets första gryning, då mycket få former af den enklaste bildning
existerade kan förändringens fortgång hafva varit långsam till en yt-
terlig grad. Jordens historia, ehuru så vidt den nu är känd af omätlig
längd, skall hädanefter anses som kort i jemförelse med de tider som
måste hafva förflutit sedan de första organiska varelserna, stamfäder
till otaliga utdöda och lefvande ättlingar, framträdde på skådebanan.
I den aflägsna framtiden ser jag fält öppna för vigtigare forskningar.
Psykologien skall hvila på en ny grund, hvarje själsförmögenhets nöd-
vändiga förvärfvande genom grader. Ljus skall äfven spridas öfver
menniskans ursprung och hennes historia.
Skrifställare af första rangen synas vara fullt belåtna med den
åsigten att hvarje art blifvit oberoende skapad. För mig öfverensstäm-
mer det bättre med hvad vi känna om de af Skaparen åt materien
gifna lagarna, att bildandet och förstörandet af de förgångna och
närvarande inbyggarna på jorden bero på sekundära orsaker likar-
tade med dem som bestämma individers födelse och död. Då jag icke
betraktar alla varelser såsom skilda skapelser, utan såsom ättlingar
i rätt nedstigande linie af några få varelser som lefde långt innan
de första siluriska lagren afsattes, synas de mig blifvit adlade. Att
döma efter det förflutna kunna vi antaga, att icke en af de nu lef-
vande arterna skall öfverlemna sin oförändrade afbild till en aflägsen
framtid. Och af de nu lefvande arterna skola blott få lemna ättlingar
af något slag in i en långt aflägsen framtid, ty det sätt hvarpå alla
organiska varelser äro grupperade visar att det större antalet arter
i hvarje slägte och alla arterna i många slägten hafva icke lemnat
några efterkommande utan blifvit helt och hållet utrotade. Vi kun-
na kasta en profetisk blick in i framtiden, så mycket att vi kunna
förutsäga, att de allmänna och vidt spridda arterna af de större och
dominerande grupperna i hvarje klass skola slutligen blifva de her-
skande och skapa nya dominerande arter. Då alla lefvande organiska
former äro ättlingar i rätt nedstigande linie från dem som lefde långt
före den siluriska tiden, kunna vi vara säkra, att den vanliga genera-
tionsföljden aldrig blifvit bruten och att ingen syndaflod har ödelagt
hela jorden. Derföre kunna vi med ett visst förtroende se på en säker
framtid af lika oberäknelig längd. Och då det naturliga urvalet ar-
betar blott i och för hvarje varelses bästa, skola alla kroppsliga och
intellektuela egenskaper fortgå emot fulländning.
Det är angenämt att betrakta ett stycke land, beklädt med mån-
ga växter af många slag, med fåglar sjungande i buskarna, med
kringfladdrande insekter, med maskar krälande i den fuktiga jorden,
och att tänka sig att dessa så omsorgsfullt utarbetade former, så oli-
ka hvarandra och beroende af hvarandra på ett så inveckladt sätt, att
de alla äro bildade af lagar som ännu äro verksamma omkring oss.
Dessa lagar i vidsträcktaste bemärkelse heta: utveckling och fort-
plantning; ärftlighet som nästan innefattas i fortplantningen; förän-
derlighet i följd af lifsvilkorens indirekta och direkta verkan och af
hvila och verksamhet, en förökning i sådan proportion att den leder
till en kamp för tillvaron och såsom en följd deraf till naturligt urval
i förening med karaktersdivergens och förstörande af mindre föräd-
lade former. Sålunda följer af naturens krig, af hunger och död det
mest upphöjda ämne vi äro i stånd att fatta, bildandet af de högre
djuren. Det ligger storhet i denna åsigt, att lifvet med dess olika
förmögenheter af Skaparen ursprungligen blifvit inblåst i några få
former eller blott en enda; och att, under det denna planet har fort-
satt sitt kretslopp enligt gravitationens oföränderliga lag, från en så
enkel början utvecklats och alltjemt bildas otaliga de skönaste och
mest underbara former.
BILAGA A
Copyright och Licens
Denna ebok är skapad från material1 som Simsalabim2 skannat, ko-
rrekturläst och publicerat på sajten Wikisource3 . Den engelska orig-
inaltexten är fri från copyright eftersom Charles Darwin avled 1882
och verket publicerades första gången före 1 januari 1923. Även den
svenska översättningen är fri från copyright eftersom översättaren
A. M. Selling avled 1932 och verket publicerades första gången före
1 januari 1923. Arbete med copyright härörande till Simsalabims ar-
bete är licensierade Creative Commons Attribution-Share Alike 3.0
Unported4 . Denna licens gäller även eventuella copyright som kan
hänföras till mig genom redigeringen av denna bok.
1 http://sv.wikisource.org/wiki/Om_arternas_uppkomst_genom_
naturligt_urval_eller_de_b%C3%A4st_utrustade_rasernas_best%C3%A5nd_i_
kampen_f%C3%B6r_tillvaron
2 http://sv.wikisource.org/wiki/Anv%C3%A4ndare:Simsalabim
3 http://sv.wikisource.org
4 http://creativecommons.org/licenses/by-sa/3.0/
489

